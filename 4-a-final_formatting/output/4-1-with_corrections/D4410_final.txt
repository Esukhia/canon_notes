\[སྣ་ཚོགས། ཉོ། ༣༤༦ན\]༄༅༅།
།རྒྱ་གར་སྐད་དུ།
།མང་ྒ་ལ་གཱ་ཐཱ།
བོད་སྐད་དུ།
བཀྲ་ཤིས་ཀྱི་ཚིགས་སུ་བཅད་པ།
དཀོན་མཆོག་གསུམ་ལ་ཕྱག་འཚལ་ལོ།
།ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ།
།འཇིག་རྟེན་གསུམ་གྱི་མགོན་པོ་དྲི་མ་གསུམ་སྤངས་པ།
།སངས་རྒྱས་པདྨ་རྒྱས་བའི་འདབ་འདྲའི་སྤྱན་མངའ་བ།
།བཀྲ་ཤིས་དེས་ནི་སྐྱེ་དགུ་ཞི་བྱེད་དང་པོའོ།
།དེ་ཡིས་ཉེ་བར་བསྟན་པའི་མཆོག་རབ་མི་གཡོ་བ།
།འཇིག་རྟེན་གསུམ་ན་གྲགས་ཤིང་ལྷ་དང་མིས་མཆོད་པ།
།ཆིས་ཀྱི་དམ་པ་སྐྱེ་དགུ་རྣམས་ཞི་བྱེད་པ།
།དེ་ནི་འཇིག་རྟེན་དགེ་བའི་བཀྲ་ཤིས་གཉིས་པའོ།
།དགེ་འདུན་དམ་པའི་ཆོས་ལྡན་ཐོས་པའི་བཀྲ་ཤིས་ཕྱུག
།མི་\[༣༤༦བ\]དང་ལྷ་དང་ལྷ་མ་ཡིན་གྱིས་མཆོད་པའི་གནས།
།ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་གཞི།
།དེ་ནི་འཇིག་རྟེན་དགེ་བའི་བཀྲ་ཤིས་གསུམ་པའོ།
།སེམས་ཅན་ཀུན་ལ་ཕན་ཕྱིར་བྱང་ཆུབ་མངའ་བའོ།
།དོན་རྣམས་ཐམས་ཅད་འགྲུབ་པར་བརྟུལ་བ་ཡོངས་ལྡན་པ།
།ཚོགས་ཀྱི་ལམ་གྱེས་ཐུབ་པའི་བཀྲ་ཤིས་གང་བྱུང་བ།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག།
།འགྲོ་ལ་ཕན་ཕྱིར་དེ་བཞིན་གཤེགས་པ་དགའ་ལྡན་ལྷའི།
།གཞལ་མེད་ཁང་གི་སྙིང་པོ་ནས་ནི་འདིར་གཤེགས་ཏེ།
།དབང་བཅས་ལྷ་ཡིས་བསྐོར་བའི་བཀྲ་ཤིས་གང་བྱུང་བ།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།ལོ་མ་མེ་ཏོག་འོད་འབར་ཉམས་དགའ་ལུམྦིའི་ཚལ།
།ལྷ་མང་དག་གིས་བསྟེན་པར་མགོན་པོ་བལྟམས་པ་ན།
།སྲིད་པའི་མཐར་ཕྱིན་པ་ཡི་བཀྲ་ཤིས་གང་བྱུང་བ།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།གྲོང་ཁྱེར་སེར་སྐྱེའི་གནས་ནས་རྒྱལ་པོའི་ཕོ་བྲང་དུ།
།ལྷུམས་ནས་བལྟམས་པ་སྟོན་པ་བདེ་གཤེགས་ཟས་གཙང་སྲས།
།མྱུར་བསྐྲུན་བདུད་རྩིའི་ཆུས་གཏོར་བ་ཡི་བཀྲ་ཤིས་གང་།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།གྲོང་ཁྱེར་དམ་པ་སེར་སྐྱེའི་གནས་ཞེས་བྱ་བར་ནི།
།རྨད་དུ་གྲགས་པ་ཆེ་བའི་ལྷ་ཡིས་མངོན་བསྟོན་པ་བསམ་ཡས་དགེ་སྒྲུབ་བསོད་ནམས་ཕུང་པོའི་བཀྲ་ཤིས་གང་།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།དགྱེས་ཤིང་ནམ་ཕྱེད་གྲོང་ཁྱེར་མཆོག་ནས་མངོན་བྱུང་སྟེ།
།དཀའ་ཐུབ་ཚལ་དུ་མངོན་པར་གཤེགས་ཤིང་ཚངས་ལ་སོགས།
།ལྷ་ཡི་ཚོགས་ཀྱིས་ཡོངས་སུ་བསྐོར་བའི་བཀྲ་ཤིས་གང་།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།རབ་ཏུ་འོད་འབར་གསེར་དང་འདྲ་བའི་སྐུ་མངའ་ཞིང་།
།བེེ་ཌཱ་རྱ་ལྟར་སྔོ་བའི་རྩྭ་བཏིང་སྟེང་བཞུགས་ཏེ།
།སྐྱིད་མོ་ཀྲུང་བཅས་མི་གཡོ་མཆོག་གི་བཀྲ་ཤིས་གང་།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།ཆུ་བོའི་འགྲམ་ན་ཙ་ཤའི་ཕྲེང་གིས་ཡོངས་བསྐོར་བ།
།ཤིན་ཏུ་རྨད་དུ་བྱུང་བའི་སྲེད་པ་སེལ་མཛད་པ།
།ཀླུ་ཡི་རྒྱལ་པོས་ཕྱག་བྱས་པ་ཡི་བཀྲ་ཤིས་གང་།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།ཤིང་རྒྱལ་དྲུང་གཤེགས་བྱམས་པའི་སྟོབས་ཀྱིས་བདུད་ཀྱི་ཕྱོགས།
།མང་པོ་བཏུལ་ཏེ་ས་སྟེང་དང་ནི་ནམ་\[༣༤༧ན\]མཁའ་ལ།
།བཅོམ་ལྡན་བཀྲ་ཤིས་རྣམ་པ་གང་བྱུང་བ།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།སྡུག་བསྔལ་མཐའ་དག་གཞིག་ཕྱིར་རྡོ་རྗེའི་གདན་བཞུགས་ཏེ།
།ནམས་ཀྱི་ཐོ་རངས་བདུད་བཞི་པོ་དག་རྣམ་གཏུལ་བ།
།སྟོན་པ་བདེ་བར་གཤེགས་པའི་བཀྲ་ཤིས་གང་ཡིན་པ།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།གྲོང་ཁྱེར་བཱ་རཱ་ཎ་སཱིར་དྲང་སྲོང་མཆོག་བཞུགས་ནས།
།ཆོས་ཀྱི་འཁོར་ལོ་མཆོག་བསྟན་པ་ཡི་བཀྲ་ཤིས་གང་།
།ལྷ་ཡུལ་དིང་འདིར་ཤིན་ཏུ་རྨད་དུ་བྱུང་གྱུར་པ།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།བཀྲ་ཤིས་གང་ཞིག་ཕན་བྱེད་དམ་པ་དག་བྱེད་པ།
།བསོད་ནམས་དག་བྱེད་འཕགས་པའི་སྐྱེ་བོས་མངོན་བསྟོད་པ།
།བཅོམ་ལྡན་ཤཱཀྱ་ཐུབ་པའི་སེང་གེས་གང་གསུངས་པ།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།མུ་སྟེགས་བྱེད་པ་རྣམས་ཀྱིས་ང་རྒྱལ་གཞོམ་པ་དང་།
།འགྲོ་ལ་བདེ་བ་བསྐྱེད་ཕྱིར་ཆོ་འཕྲུལ་དམ་པ་དག
།ཉེ་བར་སྟོན་པ་རྒྱལ་བའི་བཀྲ་ཤིས་གང་ཡིན་པ།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།འགྲོ་ལ་ཕན་ཕྱིར་མཐོ་རིས་ནས་ནི་འདིར་གཤེགས་ཏེ།
།ཚངས་པ་ལ་སོགས་ལྷ་ཚོགས་ལག་ན་རྔ་ཡབ་གདུགས།
།སྣ་ཚོགས་ཐོགས་པས་ཡོངས་སུ་བསྐོར་བའི་བཀྲ་ཤིས་གང་།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།དེ་བཞིན་གཤེགས་པ་ཞི་བ་མཆོག་ཏུ་ཉེར་གཤེགས་པ།
།མནྡཱ་ར་བའི་མེ་ཏོག་མང་པོས་མངོན་མཆོད་པ།
།ལྷ་མཆོག་རྣམས་ཀྱིས་མངོན་པར་སྟོད་པའི་བཀྲ་ཤིས་གང་།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།ལྷ་དབང་ཀླུ་དང་མི་ཡི་དབང་པོས་ཕྱག་བྱས་པ།
།མཁའ་ལྡིང་གནོད་སྦྱིན་དྲི་ཟིའི་དབང་པོས་མཆོག་གྱུར་པ།
།དེ་བཞིན་གཤེགས་པའི་སྟོབས་བཅུ་ལྡན་པའི་བཀྲ་ཤིས་གང་།
།བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག
།དཀོན་མཆོག་གསུམ་དང་མཛད་པ་བཅུ་གཉིས་ཀྱི་བཀྲ་ཤིས་ཀྱི་ཚིགས་སུ་བཅད་པ་སློབ་དཔོན་འཕགས་པ་ཀླུ་སྒྲུབ་ཀྱིས་མཛད་པ་རྫོགས་སོ།
།རྒྱ་གར་ཀྱི་མཁན་པོ་ཛི་ན་མི་ཏྲ་དང་།
ཞུ་ཆེན་གྱི་ལོ་ཙཱ་བ་བནྡེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་ཕབ་པ།།


[^1K]: རྒྱས་པ། སྣར་ཐང་། པེ་ཅིན།
[^2K]: སྤེལ། སྣར་ཐང་། པེ་ཅིན།
[^3K]: ཅིང་རྒྱས་པར། པེ་ཅིན། སྦྱིན་ཅིང་རྒྱས། སྣར་ཐང་།
[^4K]: ལྟ་བུའི། སྣར་ཐང་།
[^5K]: བསྟམས། སྣར་ཐང་།
[^6K]: རྡོ་རྗེ། སྣར་ཐང་། པེ་ཅིན།
[^7K]: ཤོག། སྣར་ཐང་། པེ་ཅིན།
[^8K]: མཛེས་པར། སྣར་ཐང་། པེ་ཅིན།
[^9K]: དགའ་བ། སྣར་ཐང་། པེ་ཅིན།
[^10K]: གྲོང་ཁྱེར་བ་ར་ཎཱ་སི། སྣར་ཐང་། པེ་ཅིན།
[^11K]: གང། སྣར་ཐང་།
[^12K]: འཇིག། སྣར་ཐང་། པེ་ཅིན།
[^13K]: དང། སྣར་ཐང་། པེ་ཅིན།
[^14K]: འཛིན་ཨུདྤལ། པེ་ཅིན། ཨུད་དཔལ། སྣར་ཐང་།
[^15K]: གི་རྒྱན། སྣར་ཐང་། པེ་ཅིན།
[^16K]: ཉེ་བར། སྣར་ཐང་། པེ་ཅིན།
[^17K]: དགའ་དགའོ། སྣར་ཐང་།
[^18K]: སྤེལ། སྣར་ཐང་།
[^19K]: འཇིག། སྣར་ཐང་། པེ་ཅིན།
[^20K]: སེལ། སྣར་ཐང་།
[^21K]: གྱུར་དེ། སྣར་ཐང་། པེ་ཅིན།
[^22K]: སྒྲོན་པ། སྣར་ཐང་། སྒྲོན་མ། པེ་ཅིན།
[^23K]: སྟོང་པའི། སྣར་ཐང་། པེ་ཅིན།
[^24K]: ཕྱིན་པ། སྣར་ཐང་།
[^25K]: ན། སྣར་ཐང་། པེ་ཅིན།
[^26K]: ཕུར། སྣར་ཐང་། པེ་ཅིན།
[^27K]: དང་ནེ་རཾ་ཛ། སྣར་ཐང་། དང་ནཻ་རཾ་ཛ། པེ་ཅིན།
[^28K]: ལྡན་པ། སྣར་ཐང་། པེ་ཅིན།
[^29K]: བུང། སྣར་ཐང་། པེ་ཅིན།
[^30K]: འཇམ་ཨུད་པལ། སྣར་ཐང་།
[^31K]: ཡིད། སྣར་ཐང་། པེ་ཅིན།
[^32K]: བསྣམས། སྣར་ཐང་། པེ་ཅིན།
[^33K]: ཟླ་འོད། ཞེས་པར་མ་གཞན་ནང་མེད།
[^34K]: རལ་གྲི། ཞེས་པར་མ་གཞན་ནང་མེད།
[^35K]: བསྐྱོ། སྣར་ཐང་། བསྐྱོད་རྡོ་རྗེའི། པེ་ཅིན།
[^36K]: བསྐྱོབ་པ། སྣར་ཐང་། པེ་ཅིན།
[^37K]: བདུད་པ། སྣར་ཐང་། པེ་ཅིན།
[^38K]: ཡིད། སྣར་ཐང་། པེ་ཅིན།
[^39K]: འདི། སྣར་ཐང་། པེ་ཅིན།
[^40K]: ཤིང། སྣར་ཐང་། པེ་ཅིན།
[^41K]: འཇོམ། སྣར་ཐང་།
[^42K]: སྷོ། སྣར་ཐང་། པེ་ཅིན།
[^43K]: སྒྱུར། སྣར་ཐང་། པེ་ཅིན།
[^44K]: ཕབ་པ། སྣར་ཐང་། པེ་ཅིན།