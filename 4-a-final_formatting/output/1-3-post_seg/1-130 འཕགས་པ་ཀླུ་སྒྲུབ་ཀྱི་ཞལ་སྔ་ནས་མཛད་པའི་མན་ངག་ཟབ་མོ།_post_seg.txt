༄༅༅།
།སྲིད་པ་གསུམ་གྱི་བླ་མ་ལ་ཕྱག་འཚལ་ལོ།
།འཕགས་པ་ཀླུ་སྒྲུབ་ཞལ་སྔ་ནས།
།བཀོད་པར་གྱུར་པ་རྩ་བའི་མཛོད།
།སེམས་ཅན་ཀུན་ལ་རྗེས་བརྩེ་བས།
།བདག་གིས་རབ་ཏུ་བརྗོད་པར་བྱ།
།ཀ་ན་ཀ་པཉྩངྒི་བླངས་ནས་ཨ་ལམ་བུ་ཥ་དང་།
ཆང་གི་ས་བོན་དང་།
སྒེའུ་གཤེར་དང་།
པི་བི་ལིང་གི་ས་བོན་དང་།
འདི་རྣམས་ཀཉྫི་ཀ་དང་བཏགས་ནས་པྲིཥ་ཎ་ལ་བྱུགས་ན།
ཀུ་རཎྜ་[^1K]སེལ་བར་བྱེད་དོ།
།མ་ཧེའི་མར་སར་དང་ནས་ཀྱི་ཕྱེ་དང་།
ནཱ་ག་བ་ལ་དང་།
ཤུ་དག་དང་།
ཨ་ཏི་བ་ལཱ་དང་།
བ་ལཱ་དང་།
འདི་དག་ཐམས་ཅད་གཅིག་ཏུ་བྱས་ནས་ཉེད་པར་བྱས་ན་སྦོམ་པོར་བྱེད་པའི་མཆོག་གོ།
།གཏུན་ཤིང་ལྟ་བུར་འགྱུར་རོ།
།མར་སར་དང་།
ཤུ་དག་དང་།
རུ་རྟ་དང་།
བ་ལཱ་དང་།
ནཱ་ག་བ་ལཱ་རྣམས་ཀྱིས་ནུ་མ་མཆོག་ཏུ་མཉེས་ན་དེ་ཡིས་བུམ་པ་ལྟ་བུར་འགྱུར་རོ།
།ན་མཿས་བ་རཱ་ཎཾ་[^2K]ཧ་རི་དྲ་སྭཱ་ཧཱ།
སོ་རྩི་ལ་ལན་བདུན་བསྔགས་པ་བྱས་ནས་གང་ལ་བྱིན་པ་དེ་དབང་དུ་འགྱུར་རོ།
།ཚངས་མ་དང་།
ཤུ་དག་དང་།
བཱ་མ་དང་།
པི་པི་ལིང་དང་།
སྦྲང་རྩི་དང་།
རྒྱམ་ཚ་དང་།
སིང་ལྡེང་རྣམས་མཚན་མོ་བདུན་གྱི་ཉེ་བར་སྦྱོར་བས་ངག་མི་གསལ་བ་དག་པར་འགྱུར་རོ།
།བྱི་དང་[^3K]གའི་སྙིང་པོ་སྲང་གཅིག
།ཨ་རུ་ར་སྲང་གཅིག
།བ་རུ་ར་སྲང་གཅིག་དང་།
བུ་རམ་སྲང་དྲུག་སྟེ་འདི་དག་མཉམ་པ་ཆུ་དང་བཅས་པ་ཟོས་ན།
རླུང་ནད་མ་ལུས་པ་སེལ་བར་ཐེ་ཚོམ་མེད།
ཚངས་པའི་དབྱུག་པ་དང་།
ཤུ་དག་དང་།
རུ་རྟ་དང་།
པྲི་ཡང་ཀུ་[^4K]དང་།
ནཱ་ག་གེ་སར་རྣམས།
སོ་རྩི་དང་བཅས་པ་བུད་མེད་ལ་བྱིན་ན་གཞན་གྱིས་དབང་དུ་བྱེད་པར་འགྱུར་རོ།
།སྐར་མ་རྒྱལ་ལ་མྱོས་བས་ན་[^5K]ཙོ་བྱེད་ཀྱི་འབྲས་བུ་བླངས་ཏེ།
སྐར་མ་སྐག་ལ་ཤུན་པ་དང་།
སྐར་མ་མེ་བཞི་ལ་འདབ་མ་དང་།
སྐར་མ་ནག་པ་ལ་མེ་ཏོག་དང་།
སྐར་མ་སྣུབས་ལ་རྩ་བ་རྣམས་བླངས་ཏེ།
འདི་རྣམས་ཕྱེ་མར་བྱས་ནས་སྦྲང་དང་ལྷན་ཅིག་རིལ་བུ་བྱས་ཏེ།
རས་ཀྱིས་བཅིངས་ནས་དྲིལ་ཏེ་བརྡུངས་[^6K]ནས་ཕྱེ་མར་བྱས་ཏེ།
སོ་རྩི་དང་མཉམ་དུ་གང་ལ་བྱིན་པ་དེ་ཐམས་ཅད་མོད་ལ་དབང་དུ་འགྱུར་རོ།
།ཧྲཱིཾ་གྷྲུཾ་བི་ཀྲྀ་ཏཱ་ན་ན་ཧཱུཾ་ཧཱུཾ་ཕཊ་ཕཊ་སྭཱ་ཧཱ།
སྔགས་འདི་འདབ་མ་ལ་བྲིས་ནས་གང་ལ་བྱིན་པ་དེའི་ཉིན་གཅིག་པ་དང་།
ཉིན་གཉིས་པ་དང་།
ཉིན་གསུམ་པ་དང་།
རིམས་མི་བཟད་པ་སེལ་བར་བྱེད་དོ།
།ན་མོ་རཏྣ་ཏྲ་ཡཱ་ཡ།
ན་མ་ཨཪྻཱ་བ་[^7K]ལོ་ཀི་ཏེ་ཤྭ་རཱ་ཡ།
བོ་དྷི་སཏྭ་ཡ།
མ་ཧཱ་སཏྭཱ་[^8K]ཡ།
མ་ཧཱ་ཀཱ་རུ་ཎི་ཀཱ་ཡ།
ཏདྱ་ཐཱ།
ཨོཾ་ཀ་རི་ཀ་རི།
བི་ཀ་རེ་སྟམ་བྷ་ནི་བི་ཀ་རེ་སྟམ་བྷ་ནི།
སརྦ་རོ་ག་པྲ་ཤ་མ་ནི་སྭཱ་ཧཱ།
སྔགས་འདི་ལན་ཉི་ཤུ་རྩ་གཅིག་བཟླས་ཏེ།
ཁ་ལ་བྱབས་ཤིང་།
གོས་ལ་མདུད་པ་བྱས་ནས་རྒྱལ་པོའི་ཕོ་བྲང་དུ་ཞུགས་ན་རྒྱལ་པོ་ཁྲོས་པ་རབ་ཏུ་དང་བར་འགྱུར་རོ།
།བ་ལང་གི་སོ་དང་བྱ་རོག་གི་བྲུན་མཉམ་པར་བཏགས་ཏེ།
གང་གི་མགོ་ལ་གཏོར་བ་དེ་ཐམས་ཅད་དབང་དུ་འགྱུར་རོ།
།ཡུངས་ཀར་[^9K]དཀར་པོ་དང་།
ཤི་བ་ནིརྨཱ་ལྱ།
གང་གི་ཁྱིམ་དུ་བཞག་ན་དེ་སྐྲོད་པར་བྱེད་དོ།
།སཱ་ཁོ་ཊ་ཀའི་རྩ་བ་དང་།
བ་རུ་རའི་རྩ་བ་གཅིག་ཏུ་བྱས་ནས་གང་གི་ཁྱིམ་དུ་བཞག་ན་དེའི་ཁྱིམ་དུ་རྟག་ཏུ་འཐབ་མོ་འབྱུང་ངོ་།
།ལྒ་དང་།
པི་པི་ལིང་དང་།
ཕོ་བ་རིས་དང་།
འཇམ་འབྲས་དང་།
ཡུང་བ་དང་།
སྐྱེར་པ་དང་།
རྒྱམ་ཚ་དང་།
རིའི་བིལྦ་དང་།
རྒྱ་སྤོས་ཀྱི་རྩ་བ་དང་།
སཾ་ཁྱ་ནཱ་བྷི་སྟེ།
འདི་དག་ཐམས་ཅད་ཆུ་ལ་བཏགས་ཏེ་མིག་སྨན་བྱས་ན།
རབ་རིབ་མ་ལུས་པ་སེལ་བར་བྱེད་དོ།
།ཝཱ་ཀུ་ཛི་ཀཱ་བྲི་གང་དང་།
རྒྱམ་ཚ་དང་།
རའི་འོ་མ་ཆ་མཉམ་པ་བྱས་ནས།
བ་ལང་གི་ཆུ་དང་མཉམ་པར་སྦྱར་ཏེ་ཟངས་ཀྱི་སྣོད་དུ་བཞག་ནས།
དེ་ལུས་ལ་དྲིལ་ཕྱི་བྱས་ན་མཛེ་ནད་མ་ལུས་པ་སེལ་བར་བྱེད་དོ།
།ལྕགས་ཀྱི་ཕྱེ་མ་དང་།
མཾ་སཱ་ཀཥྚ་དང་།
དེ་བཞིན་དུ་སྐྱུ་རུ་རའི་འབྲས་བུ་དང་།
ཁུ་བ་སྲང་བཅུ་དང་།
ཁུ་བ་དེས་བསྒོས་ནས་ཉི་མ་ལ་བཞག་སྟེ།
སླར་ཡང་ཝཱ་གུ་ཛི་ཀཱའི་ཕྱེ་མ་ཞོ་གང་བྱས་ནས་དཀྲུགས་ཏེ།
རྒས་པ་འོ་མའི་བཟའ་བ་དང་ལྷན་ཅིག་ཟོས་ན་ཞག་བདུན་གྱིས་མཛེ་ནད་སེལ་བར་བྱེད་དོ།
།དེ་ཡང་གལ་ཏེ་ལས་ཀྱི་དབང་གིས་ན་མི་འགྲུབ་པོ།
།དེ་བཞིན་དུ་སྐྱུ་རུ་ཆ་བཅུ་དང་།
བྱི་ཏང་ག་ཆ་ལྔ་དང་།
ཨ་རུ་ར་ཆ་བཅུ་དང་།
ཙི་ཏྲ་ཀ་ཆ་ལྔ་དང་།
ཝཱ་གུ་ཛི་ཆ་བདུན་དང་།
ལྕགས་ཕྱེ་ཆ་བརྒྱད་དང་།
ར་མོ་ཤག་ཆ་དགུ་དང་།
ཏིལ་མར་བསྲེས་པ་ཟླ་བ་གཅིག་གིས་སྐྲ་དཀར་འཇོམས་སོ།
།འདི་ནི་བྱུག་པ་མདོར་བསྡུས་པའོ།
།བྱེའུ་ཁཉྫ་རཱི་ཊའི་རུས་པ་དང་།
སྦྲུལ་གྱི་མགྲིན་པའི་བགས་པ་དང་།
ཤིང་གང་ལ་སྦྱིན་པའི་བདུག་པ་དེ་ཤིང་དེའི་དྲུང་དུ་མཉམ་པར་དོར་རོ།
།བྱེའུ་ཁཉྫ་རཱི་ཊའི་ཤ་དང་སྦྲང་རྩི་ལྷན་ཅིག་སྦྱར་ཏེ།
བྱ་བའི་དུས་སུ་སྐྱེ་གནས་ལ་བྱུགས་ཏེ།
བུད་མེད་གང་ལ་སྐྱེས་བུ་མངོན་པར་བསྒྲོད་པར་[^10K]བྱེད་ན་དེ་དང་པོ་བཞིན་དུ་སྐྱེས་པ་དེའི་བུར་འགྱུར་རོ།
།དགོན་པའི་འུག་པ་བཟུང་[^11K]ནས་དེའི་མིག་དང་པི་པི་ལིང་གིས་བྱུགས་ཏེ།
དེའི་རྡུལ་ལྷུང་བས་མིག་ལ་མིག་སྨན་བྱས་ན།
དེ་སྦས་པ་དེ་མི་མཐོང་ངོ་།
།སཱ་པཱི་ཏི་ཏ་བྱཱ་དྷ་ཏྲ་རོ་པཎྣཾ་[^12K]པྲ་ཡཙྪཏི།
ནས་ཀྱི་ཕྱེ་མ་དང་།
ཡུང་བའི་ཕྱེ་མ་དང་།
བའི་ཆུ་དང་།
མར་དང་།
སྤོས་དཀར་དང་།
ཤིང་མངར་རྣམས་མཉམ་པར་སྦྱར་ཏེ།
གདོང་ལ་དྲིལ་ཕྱི་བྱས་ན།
གདོང་པདྨ་ལྟ་བུར་འགྱུར་རོ།
།རྐང་པ་དག་པདྨའི་འདབ་མ་ལྟ་བུར་འགྱུར་རོ།
།བུད་མེད་ཐམས་ཅད་རྒྱལ་པོའི་ཕོ་བྲང་དུ་མཛེས་ཤིང་སྡུག་པར་འགྱུར་རོ།
།ཡང་ཤིང་མངར་དང་བཏགས་ཏེ་རིལ་བུ་སྦྱར་ནས་ཆུའི་བུམ་པར་བཅུག་ན།
བསིལ་བར་འགྱུར་རོ།
།ཨོཾ་མ་ཧཱ་བ་ལི་ཛ་ཡེ་སྭཱ་ཧཱ།
གོས་ལ་ཡོངས་སུ་བཟླས་ཏེ་བསྒོས་ན་སྐལ་བ་བཟང་པོར་འགྱུར་རོ།
།རིག་པ་འཛིན་པས་སྤྲེའུའི་མཇུག་མ་བླངས་ཏེ་སྦྲང་དང་བཏགས་ནས་ལྟེ་བའི་ཕྱོགས་སུ་བྱུགས་[^13K]ན་ལིང་ག་གྱེན་དུ་འགྱུར་བར་ཐེ་ཚོམ་མེད་དོ།
།དཱུརྦ་[^14K]དཀར་པོ་དང་།
ཤུ་དག་དང་།
རུ་རྟ་དང་།
པཎྜི་ཏ་ག་རའི་རྩ་བ་དང་།
སྲིན་ལག་གི་ཁྲག་རྣམས་མཉམ་པར་སྦྱར་ཏེ།
དུར་ཁྲོད་ཀྱི་ཐལ་བ་དང་འདི་དག་སྦྱར་བས་སྐྱེས་པ་དང་བུད་མེད་དབང་དུ་བྱེད་དོ།
།ཐང་ཕྲོམ་པ་[^15K]དང་།
ཤུ་དག་དང་།
རུ་རྟ་དང་།
ཀཎྜ་[^16K]ཀ་རི་དང་།
ས་ཏཱ་བ་རི་དང་།
འདི་དག་ཆ་མཉམ་པར་བྱས་ནས་ཏིལ་མར་གྱིས་སྨིན་པར་བྱས་པའི་ཏིལ་མར་དེས།
ལིངྒ་ཉེད་པར་བྱས་ན་སྦོམ་པར་བྱེད་པའི་མཆོག་ཏུ་འགྱུར་རོ།
།ལྕེའི་དྲི་མ་དང་།
ཤུ་དག་དང་།
རུ་རྟ་དང་།
ནིརྨ་ལ་ཆ་མཉམ་པར་ཕྱེ་མར་བྱས་ནས་གང་ལ་བྱིན་པ་དེ་དབང་དུ་འགྱུར་རོ།
།ཨ་ག་རུ་དང་།
གུ་གུལ་དང་།
ཤེ་བ་[^17K]ཤུ་ཥྐ་དང་།
ཨུཏྤལ་སྔོན་པོ་དང་།
བུ་རམ་སྦྱར་བས་བདུག་པ་བྱས་ནས་བདག་ཉིད་རྒྱལ་པོའི་ཕོ་བྲང་དུ་སོང་[^18K]ན་མཆོད་པ་ཆེན་པོ་ཐོབ་ཅིང་བཙུན་མོ་རྣམས་ཀྱིས་དྲི་སྣོམ་པར་བྱེད་དོ།
།བྱེའུ་ཁཉྫ་རཱི་ཊའི་[^19K]བྲུན་བླངས་ཏེ།
སི་རི་སའི་ས་བོན་བྱུགས་པས་འཆི་བ་སེལ་ཏོ།
།བྱ་རོག་གི་ལྕེ་དང་།
ཤུ་དག་དང་།
རུ་རྟ་དང་།
པི་པི་ལིང་དང་།
འབྲས་ཐུག་པོ་ཆེ་བདུན་དང་།
བདག་ཉིད་ཀྱི་ཁུ་བ་སྦྱར་ཏེ་གང་ལ་བྱིན་པ་དེ་དབང་དུ་འགྱུར་རོ།
།ཤུ་དག་དཀར་པོའི་རྩ་བ་དང་།
གི་ཝང་ལྷན་ཅིག་བཏགས་ཏེ་དེའི་ཐིག་ལེ་བྱས་ནས་གང་ལ་བལྟས་པ་དེ་དབང་དུ་འགྱུར་རོ།
།དཎྜོཏྤ་[^20K]ཏྤ་ལའི་རྩ་བ་དང་།
སྦྲང་རྩི་ལྷན་ཅིག་བཏགས་ཏེ་རིལ་བུ་བྱས་ནས་གང་ལ་སོ་རྩི་དང་ལྷན་ཅིག་བྱིན་པ་དེ་དབང་དུ་འགྱུར་རོ།
།ཨོཾ་བཱ་ར་སྱ་མུ་ཁམ་དྲིཥྚཱ་བཱ་ལརྐ་ས་མ་ཏེ་ཛ་སཱ།
ཙ་ཏུརྠ་ཀམྨ་ཧཱ་གྷོར་མ་ཀྵི་པྲ་མེ་བ་བྲ་ཏ་[^21K]སྱ་ཏི།
སྔགས་འདི་གྲོ་གའི་འདབ་མ་ལ་བྲིས་ཏེ་ལག་པ་ལ་བཏགས་ན་[^22K]རིམས་ཉིན་བཞི་པ་ཕྲལ་དུ་ཉམས་པར་བྱེད་དོ།
།བཱ་གུ་ཛི་ཀའི་འབྲས་བུའི་ཕྱེ་མ་དར་བ་དང་ལྷན་ཅིག་བཏགས་ནས་དེ་དྲིལ་ཏེ།
དར་བའི་ཟན་དང་།
སྐྱུར་བ་ཐམས་ཅད་དང་ལྷན་ཅིག་ཟོས་ན་གཞང་འབྲུམ་དང་།
རྐང་འབམ་དང་།
འབྲུམ་ཕྲན་དང་།
མཛེ་དང་།
མཚན་བར་རྡོལ་བ་དང་དུག་རྣམས་སེལ་བར་བྱེད་དོ།
།བཱ་གུ་ཛི་ཀའི་འབྲས་བུ་དར་བ་དང་ལྷན་ཅིག་བཏགས་ནས་དེ་དྲིལ་བས་མཛེ་ཐམས་ཅད་དང་།
བི་ཙརྩི་ཀ་ལ་སོགས་པ་སེལ་བར་བྱེད་དོ།
།པཱ་གུ་ཛ་ག་བྲེ་གང་དང་།
སེང་ལྡེང་ཞོ་གང་མཉམ་པར་བྱས་ཏེ།
ཆུ་བྲེ་བརྒྱད་དང་བསྐོལ་[^23K]བར་བྱའོ།
།དེ་ནི་ཆ་ཕྱེད་ལུས་པ་ན་བཏུངས་ཏེ།
བྱ་རོག་གི་ལྕེ་དང་།
ཤུ་དག་དང་།
རུ་རྟ་དང་།
བིལྦའི་འདབ་མ་དང་།
གུར་གུམ་དང་།
བདག་ཉིད་ཀྱི་ཁྲག་དང་མཉམ་པར་སྦྱར་བས་ཤིང་ཡང་དབང་དུ་བྱེད་དོ།
།ཨོཾ་པི་ཤཱ་ཙཱི་རཱུ་[^24K]བེ་ཎཱ་ལིངྒ་ཡ་ཙུམྦ་ཡ།
བྷ་གཾ་སཉྩེ་[^25K]ཡཉ་སྭཱ་ཧཱ།
སྔགས་ཀྱི་ཚིག་འདི་ཆུ་ཁྱོར་བ་གང་ལ་ལན་ཉི་ཤུ་རྩ་གཅིག་བཟླས་ཏེ་ཉལ་བའི་དུས་སུ་རིག་མ་གང་གི་མིང་སྨོས་ནས་བཏབ་ན།
ཞག་ཉི་ཤུ་རྩ་གཅིག་གིས་མིའི་དབང་པོའི་བཙན་[^26K]མོ་ཡིན་ནའང་དབང་དུ་འགྱུར་ན་གཞན་ལྟ་ཅི་སྨོས།
ཁྲག་སྐྲོད་པའི་རྩ་བ།
ཀརྨ་རངྒའི་རྩ་བ་དང་སིཧྱའི་ལོ་མ་དང་།
འདི་དག་མཉམ་པར་བྱས་རྐང་པའི་མཐིལ་ལ་བྱུགས་ན་ས་བོན་འཆིང་བར་བྱེད་དོ།
།ཨ་རུ་ར་དང་།
ཞུ་མཁན་དང་།
ལུང་ཐང་གི་འདབ་མ་དང་།
དྷ་དུ་ར་དང་།
སེ་འབྲུའི་ཤུན་པ་དང་།
ས་ཁ་སྱ་ནངྒ་པྲ་མ་དོ་མཱ་ནཱཾ་ཏཱ་ཡེ་པཥྚི་[^27K]ས་སི་ཁཾ་[^28K]ཀ་རོ་ཏི།
ཨོཾ་ར་ཙཎྜི་མ་ཧཱ་དཎྜཱ་ཡ་སྭཱ་ཧཱ།
སྔགས་འདིས་བདུན་དུ་མངོན་པར་བསྔགས་ནས་གོས་ལ་སོགས་པར་མདུད་པ་བྱས་ན་བྱ་བ་མ་ལུས་པ་འགྲུབ་པར་འགྱུར་རོ།
།ན་མཿསཱཀྵིཿཀ་[^29K]ཀ་པཱ་ལ་མཱ་ལི་ཐཱ་ཧཱ།
གཞན་ཡང་བྱི་ལའི་ཁྲག་བླངས་ནས།
འཇམ་འབྲས་ཏིལ་མར་གྱིས་བསྒོས་ཏེ།
པདྨའི་སྐུད་པས་སྡོང་བུ་བྱས་ནས་དབང་ཕྱུག་གི་མདུན་དུ་དུད་པ་འཆགས་པར་བྱས་ཏེ་མིག་ལ་བྱུགས་པ་[^30K]ཙམ་གྱིས་མི་སྣང་བར་འགྱུར་རོ།
།ཨོཾ་ཅི་ཏི་ཧེ་ཧེ།
སྔགས་འདིས་ཆུ་དཀྲུགས་ཏེ་མིག་ལ་བྱུགས་ན་ཐེ་ཚོམ་མེད་པར་གྲུབ་པར་འགྱུར་རོ།
།བྱ་རོག་གི་ཁྲག་དང་།
ཅེ་སྤྱང་གི་མཁྲིས་པ་དང་།
འུག་པའི་རུས་པ་དང་།
འདི་དག་ཆ་མཉམ་པའི་[^31K]ཕྱེ་མ་ཞིབ་མོར་བྱས་ཏེ།
རྒྱུ་སྐར་ནབས་སོ་ལ་བཏགས་ཏེ།
མིག་ལ་བྱུགས་ན་མི་སྣང་བར་འགྱུར་རོ།
།སཱ་ལ་པརྞི་ལག་པ་ལ་བཅིངས་ནས།
ས་མ་རེ་ཀཱཎྚ་ཟློག་པར་བྱེད་དོ།
།ན་མཤྩཎྜ་བཛྲ་པཱ་ཎ་ཡེ་མ་ཧཱ་ཡཀྵ་སེ་ནཱ་པ་ཏ་ཡེ།
ཏདྱ་ཐཱ།
ཨོཾ་བཛྲ་ཧྲི་ཀྵཱི་སྥཊ།
རིག་སྔགས་འདི་ལན་ཅིག་བརྗོད་ཅིང་།
ཨོཾ་སཾ་ཙོ་རཾ་སྟཾ་བྷ་ཡ་སྭཱ་ཧཱ།
ཀཱ་ལ་སིམྦི་ཀའི་རྩ་བ་དང་།
ག་པུར་དང་།
པདྨ་གེ་སར་དང་།
འདི་དག་ཆ་མཉམ་པར་བྱས་ནས།
ཆུ་དང་བཏགས་ཏེ་རིལ་བུ་བྱས་ནས་གྲིབ་མ་ལ་བསྐམས་ཏེ།
རིལ་བུ་དེ་ལ་ཡང་དག་པར་རེག་པའི་སྐྱེས་བུའི་ལག་པ་གཡས་པར་པདྨ་འདབ་མ་བརྒྱད་པ་ཀུན་ནས་བྲིས་ཏེ།
ལག་པ་དེས་བུད་མེད་ཀྱི་ལག་པ་གཡས་པ་བཟུང་[^32K]ན་བུད་མེད་དེ་མོད་ལ་དབང་དུ་འགྱུར་རོ།
།དྲི་བཟང་ཆེན་པོའི་རྩ་བ་རྐེད་ལ་བཅིངས་ན་ཁུ་བ་རེངས་པར་བྱེད་པའི་མཆོག་ཏུ་བསྟན་ནོ[^33K]།
།བ་རཱ་ཧ་ཀཱནྟའི་རྩ་བ་ཆུ་དང་བཏགས་ཏེ་རྐང་པའི་མཐིལ་ལ་བྱུགས་ན་ཁུ་བ་རེངས་པར་བྱེད་དོ།
།ན་མཿསརྦ་སིདྷ་[^34K]བྷྱཿསེདྷེརྦྷ་བ་ཏྲ་མེ་སྭཱ་ཧཱ།
སྔགས་འདིས་[^35K]མངོན་པར་བསྔགས་ཏེ།
བ་བླ་[^36K]དང་།
ལྡོང་རོས་དང་།
སྤང་སྤོས་དང་།
རུ་རྟ་དང་།
མུསྟ་ཀ་སྟེ་ཐམས་ཅད་གཅིག་ཏུ་ཆ་མཉམ་པར་བྱས་ནས།
ཞིབ་ཏུ་བཏགས་ཏེ་བུད་མེད་ཀྱི་མགོ་ལ་བསྣུན་ན།
མངག་གཞུག་ཏུ་འགྱུར་རོ།
།ན་མཿཀྲིཥྞ་སརྦ་རཱ་ཡ་མ་ས་ཀཱ་ནཱཾ་ཀུཎྜཾ་བམྡྷཱ་[^37K]མི་སྭཱ་ཧཱ།
ཇི་སྲིད་ཉི་མ་ཤར་གྱི་བར་དུ།
ཨོཾ་རཀྵ་རཀྵ་རཀྵ་སྭཱ་ཧཱ།
སྔགས་འདིས་ཆུ་ཁྱོར་བ་གང་ལ་ལན་ཉི་ཤུ་རྩ་གཅིག་བཟླས་ཏེ།
ཕྱོགས་བཞིར་གཏོར་ན།
སྦྲང་བུ་རྣམས་[^38K]སྐྲོད་པར་བྱེད་དོ།
།ཀ་ར་བཱི་ར་དམར་པོའི་རྩ་བ་ལ་ལན་བདུན་བསྔགས་ཏེ་བུད་མེད་ཀྱི་མདུན་དུ་གཏོར་ན་བུད་མེད་[^39K]དེའི་མོད་ཁོ་ན་ལ་དབང་དུ་འགྱུར་རོ།
།བྲཧྨ་དཎྜཱི་[^40K]དང་།
ཤུ་དག་དང་།
ལོ་མ་རྣམས་སྦྲང་དང་ལྷན་ཅིག་བཏགས་ནས་ལིངྒ་ལ་བྱུགས་ནས་འདོད་པ་བྱས་ན་བདག་པོ་གཞན་འདོད་པར་མི་བྱེད་དོ།
།པ་ཙ་ཀའི་[^41K]མིག་བླངས་ནས་ཛཱ་ཏི་དང་སུནྡྷ་དང་ལྷན་ཅིག་གཅིག་ཏུ་བྱས་ནས་ཕྱེ་མ་དེས་མིག་སྨན་བྱས་ན།
སྐྱེས་བུ་དབང་དུ་འགྱུར་རོ།
།བེ་ཙ་ཀའི་སྣུམ་བླངས་ནས་བའི་མར་དང་ལྷན་ཅིག་གཅིག་ཏུ་བྱས་ནས་དུད་པ་དབབ་པར་བྱའོ།
།དེས་མིག་སྨན་བྱས་ནས་འབྱུང་པོ་དང་ཤ་ཟ་རྣམས་ཀྱི་དབུས་སུ་རྩེ་བར་བྱེད་དོ།
།བེ་ཙ་ཀའི་སྙིང་བླངས་ནས་ཆང་དང་ལྷན་ཅིག་ལུས་ལ་བྱུགས་ནས་འདོད་པ་སྤྱད་[^42K]ན་བུད་མེད་ཐམས་ཅད་སྐྱེས་པའི་དབང་དུ་འགྱུར་རོ།
།ཚངས་པའི་ཤིང་གི་རྩ་བ་ཁར་བཅུག་ན་ཁུ་བ་རེངས་པར་བྱེད་དོ།
།ལྒ་དང་།
པི་པི་ལིང་དང་།
ན་ལེ་ཤམ་དང་།
རྒྱ་སྐྱེགས་[^43K]དང་།
ཟི་ར་དང་།
ཟི་ར་ནག་པོ་དང་།
ཤིང་ཀུན་དང་།
སྒོག་པ་དང་།
ལན་ཚྭ་དང་།
ཤིང་ཚ་དང་།
འདབ་མ་དང་།
ཀུ་ཊ་རྣམས་ཆང་དང་བཏགས་ཏེ།
ཕྲ་ཧཱ་རོ་སྠི་ཏེ་ན།
ཨ་ཤེཥཱ་ཛི་རྞཱ་ཏརྦྷ་བཱ་ཤྭཪྻ་རོ་བྱཿཐམས་[^44K]ཿཐམས་ཅད་ཉམས་པར་བྱེད་དོ།
།གང་ཞིག་སུ་ཎྛི་བཅུ་གཉིས་འཐུངས།
།བད་ཀན་ཚོགས་ནི་འཇོམས་བྱེད་ཅིང་།
།རླུང་ཡང་ཉེ་བར་འདྲེན་པར་བྱེད།
།ཨ་ཛིརྞ་ཛིར་[^45K]སརྱ་སུ་པཱི་ཧ་[^46K]མཥྚོ་ད་ཀ་ནི་སཾ།
།ཨ་ཛ་མོ་ད་རངདགའ་བ་ཚ་བ་གསུམ།
།རྒྱམ་ཚ་ཟི་ར་རྣམ་གཉིས་དང་།
།ཤིང་ཀུན་ཆ་བརྒྱད་མཉམ་པར་བཟུང་།
།འདི་ཡི་ཕྱེ་མ་མར་སར་དང་།
།སྐྱེ་བོ་གང་ཞིག་ཟ་བྱེད་པ།
།རླུང་གི་ནད་ནི་སེལ་བར་བྱེད།
།མཱུ་ལ་མ་ཡསྟུ་པུ་ན་བྷུ་བ་[^47K]ཡཿབི་བ་ཏི་ཀྵི་ར་ཎ་བ་པྲ་ཏྱ་ཙུརྞནྟྪསྱ་གུ་ཌོ་ས་མ་[^48K]ཧི་ཏ་བ་ཏོ་ཛཱི་རྞེ་ཡ་ཥཥྚ་[^49K]སི་ནཿཧཱི་ནཱཾ་[^50K]གོ྅པི་ས་ཛྙ་ཡ་ཏོ྅རྩི་ཏ་པཱི་ལཱཾ་ཧཾ་[^51K]སེནྡྲ་ཀུནྦྷ་པྲ་བྷཾ།
མཱ་སོ་ནི་བརྡྷི་[^52K]ར་ཥཱུ་བཪྵ་བ་ཡ་སཱ་མུ་ཀྵོ་ཛ་རཱ་བྱཱ་དྷི་བྷིཿཨ་རུ་ར་སྲང་གཅིག
།བ་རུ་ར་སྲང་གཅིག
།སྐྱུ་རུ་ར་སྲང་གཅིག
།ཙི་ཏྲ་ཀ་སྲང་གསུམ།
ལྒ་[^53K]སྲང་གཅིག
།པི་པི་ལིང་སྲང་གཅིག
།ན་ལེ་ཤམ་སྲང་གཅིག
།ནཱ་ག་གེ་སར་གྱི་ཕྱེ་མ་ཞོ་བཞི།
ཕོ་བ་རིས་དཀར་པོ་ཞོ་དོ།
།སྡིག་སྲིན་རྭ་ཞོ་དོ།
།དུག་ཞོ་དོ།
།འདི་དག་ཐམས་ཅད་ཕྱེ་མ་ཞིབ་མོར་བྱས་ནས་བུ་རམ་སྲང་ལྔ་བཅུ་རྩ་ལྔ་དང་བསྲེས་ཏེ་གང་གིས་ཟོས་པ་དེ་མེ་སྟོབས་སུ་འགྱུར་རོ།
།ཐོས་པ་འཛིན་པར་འགྱུར་རོ།
།མཛེ་ནད་བཅོ་བརྒྱད་ཉམས་པར་འགྱུར་རོ།
།ཐང་བྱེད་ཀྱི་ནད་དང་།
གློ་དང་འབུགས་[^54K]དང་།
དེ་བཞིན་དུ།
མཆིན་ནད་དང་།
སྐྱ་རྦ་བ་དང་།
འབྲས་དང་།
རླུང་ནད་དང་།
སྦྲུལ་དང་།
སྲིན་བུ་ལཱུ་ཏ་དང་།
དུག་ནད་སེལ་བར་བྱེད་དོ།
།དེ་བཞིན་དུ་བརྟན་པ་དང་གཡོ་བ་འང་ངོ་།
།སྟོབས་གླང་པོ་ཆེ་དང་མཉམ་པར་འགྱུར་རོ།
།ཤུགས་རྟ་ལྟ་བུར་འགྱུར་རོ།
།ཟླ་བ་གཅིག་གིས་མེར་འགྱུར་རོ།
།རྣ་བ་ཕག་ལྟ་བུར་འགྱུར་རོ།
།མིག་བྱ་རྒོད་ལྟ་བུར་འགྱུར་རོ།
།འདི་ཐམས་ཅད་ཀྱིས་མི་འཕྲོགས་པར་[^55K]འགྱུར་རོ།
།འཕགས་པ་རྒྱལ་མ་ཞེས་བྱ་བའི་རིལ་བུ་ཡོངས་སུ་རྫོགས་སོ།།
།།ན་མོ་རཏྣ་ཏྲ་ཡཱ་ཡ།
ན་མ་ཤྩཎྜ་[^56K]བཛྲ་པཱ་ཎཾ་ཡེ་[^57K]མ་ཧཱ་ཡཀྵ་སེ་ན་པ་ཏ་ཡ[^58K]།
ཏརྱ་ཐཱ།
ཨོཾ་ཛྭ་ར་གྲི་[^59K]ཏུ་ཛྭ་ར་གྲི་[^60K]ཎུ་གརྫ་གརྫ།
ཙྪ་རྡུ་ཙྪ་རྡུ།
མུཉྩ་མུཉྩ།
ཉིན་གཅིག་པ་དང་།
ཉིན་གཉིས་པ་དང་།
ཉིན་གསུམ་པ་དང་།
ཉིན་བཞི་པ་དང་།
རིམས་མི་བཟད་པ་རྣམས།
ཨཊ་ཧཊ་ཕྱག་ན་རྡོ་རྗེའི་བཀའ་བཞིན་དུ།
ཧུ་རུ་ཧུ་རུ།
ངྷུ་ན་ངྷུ་ན།
བི་དྷུ་ན་བི་དྷུ་ན།
སི་རི་མུཉྩ་ཀ་ཎཱཾ་མུཉྩ་ཏྭ་ཞི་[^61K]ད་ཡི་མུཉྩ་མུཉྩ།
ཌ་[^62K]ད་རཾ་མུཉྩ།
ཀ་ཊི་མུཉྩ་མུཉྩ་ཀཥྛ་མུཉྩ།
ཧསྟི་མུཉྫ།
བཱ་དོ་མུཉྩ་ཧཱུྃ་ཧཱུྃ་ཧཱུྃ་[^63K]ཕཊ་ཕཊ་ཕཊ་ཆེ་གེ་མོའི་རིམས་ཉམས་པར་གྱིས་ཤིག་སྭཱཧཱ།
རིམས་བཟློག་པའོ།
།དབང་པོའི་ནས་དང་།
ཞུ་མཁན་དང་།
པུ་ཤེ་ཙི་དང་མ་[^64K]སར།
སྤོས་དཀར།
པ་མ[^65K]།
བཱི་ཏཱ།
ནི་ཕཊའི་[^66K]འདབ་མ་རྣམས་གཅིག་ཏུ་བྱས་ནས་བཏགས་ཏེ་གདོང་ལ་བྱུགས་ན་གདོང་ཟླ་བ་ལྟ་བུར་འགྱུར་རོ།
།ཀཱ་མ་ཡཱའི་རྩ་བ་གཅུག་ཏུ་བཅིངས་ན་གཉིད་དུ་འགྱུར་རོ།
།ཀུཋཱ་རཙྪི་ཎྨའི་[^67K]རྩ་བ་ཁར་བཅུག་ན་རལ་གྲི་ལ་སོགས་པ་ཟློག་པར་བྱེད་དོ།
།ཨ་ལཾ་མུ་ཥཱའི་རྩ་བ་རྣ་བ་གཉིས་ལ་བཅིངས་ན་རིམས་ཉིན་བཞི་པ་ཉམས་པར་བྱེད་དོ།
།དུར་ཁྲོད་དུ་སྐྱེས་པའི་དྲོ་ཎ་པུཏྤའི་ཁུ་བས་མིག་བཀང་ན་མིག་གི་མེ་ཏོག་སེལ་བར་བྱེད་དོ།
།ཀྵུ་དགྲ་ཨི་[^68K]ནི་ཀའི་རྩ་བ་དང་།
གི་ཝཾ་ལྷན་ཅིག་བཏགས་ནས་ཐིག་ལེ་བྱས་ན་རྒྱལ་པོའི་སྒོར་མཆོག་ཏུ་འགྱུར་རོ།
།ཤྲི་[^69K]གཱ་ལ་བསྟུ་ཀཱའི་[^70K]རྩ་བ་རྣ་བ་ལ་བཅིངས་ན་མིག་ནད་སེལ་བར་བྱེད་དོ།
།ས་ཁོ་ཊ་ཀའི་རྩ་བས་མགུལ་ནད་སེལ་བར་བྱེད་དོ།
།བྷུ་མི་ཙམ་པ་ཀའི་རྩ་བ་བཏགས་ནས་བཏུངས་[^71K]ན་ལྟོ་བའི་ཟུག་སེལ་བར་བྱེད་དོ།
།དཀའ་ཐུབ་པའི་ཆུ་འོངས་པ་དང་།
འབྲས་སཱ་ལུ་[^72K]དང་།
འབྲས་ཐུག་པོ་ཆེ་དང་།
ཀ་ར་དཀར་པོ་དང་ལྷན་ཅིག་བཏུངས་ན་བུད་མེད་རྣམས་ཀྱི་ཁྲག་འབབ་པ་སེལ་བར་བྱེད་དོ།
།ཏྲི་ཤུ་ལི་ཀའི་རྩ་བ་ཁར་བཅུག་ན་གླང་པོ་ཆེ་དབང་དུ་འགྱུར་རོ།
།བྲྀ་ཧ་ཏཱི་དཀར་པོའི་རྩ་བ་འབྲས་ཐུག་པོ་ཆེའི་ཆུ་དང་བཏགས་ནས་བཏུངས་ན་རྡེ་ནད་སེལ་བར་བྱེད་དོ།
།སུ་བཱཎྞ་སེ་ཕཱ་ལེ་ཀའི་རྩ་བ་དར་བ་དང་ལྷན་ཅིག་བཏགས་ནས་བྱུག་པ་བྱས་[^73K]ན་ཁྱེ་རྡོ་སེལ་བར་བྱེད་དོ།
།མངོན་པར་བགྲོད་པའི་དུས་སུ་ཨགྣི་བསྟུ་ཀའི་རྩ་བ་ཁར་བཅུག་ན་མོད་ལ་བུད་མེད་དབང་དུ་འགྱུར་རོ།
།ཨ་ལ་མུ་ཥཱའི་རྩ་བ་ཀཾ་ཛི་ཀ་དང་བཏགས་ནས་མགོ་བོ་ལ་བྱབས་ན་མགོའི་ནད་སེལ་བར་བྱེད་དོ།
།ཨརྐ་དཀར་པོའི་རྩ་བ་དར་བ་དང་བཏགས་ནས་བཏུངས་ན་མིག་སེར་སེལ་བར་བྱེད་དོ།
།ནཱ་ག་ལམ་ཛཱ་[^74K]ཏིའི་རྩ་བ་ཁར་བཅུག་ན་མི་སྣང་བར་འགྱུར་རོ།
།འོ་མ་དང་ལྷན་ཅིག་ཟོས་ནས་ཆགས་པར་བྱས་ན་བུ་སྐྱེ་བར་འགྱུར་རོ།
།བྷོ་ཛ་ནཉྩ་ཨེ་ཀ་བ་[^75K]ལ་ཡཱ་དུགྷི་ན་ས་ཧ་ཀཱ་ར་དང[^76K]།
མཁན་པའི་རྩ་བ་དང་།
དྲོ་ཎ་པུཏྤའི་རྩ་བ་དང་།
ཡུང་བ་དང་།
འབྲས་ཐུག་པོ་ཆེ་ལྷན་ཅིག་བྱས་ནས།
དྲིལ་ཕྱི་བྱས་ཏེ།
ཆུས་བཀྲུས་ན་གསལ་པོར་སྨྲ་བར་འགྱུར་རོ།
།དེ་བཞིན་དུ་ནཱ་ག་གེ་སར་དང་།
སྠ་ལ་ཀུམྦྷཱིདང་།
ནཱ་ག་ད་མ་ན་ཀ་དང་།
ད་མ་ན་ཀ་པུཥ་པ་རྣམས་ཀྱི་རྩ་བས་དྲིལ་ཕྱི་བྱས་ཏེ་ཆུས་བཀྲུས་ན།
ཀླུ་ནོར་རྒྱས་ཀྱི་བུའང་དབང་དུ་འགྱུར་རོ།
།ན་མཤྩཎྜ་བཛྲ་པཱ་ཎ་ཡེ་མ་ཧཱ་ཡཀྵ་སེ་ནཱ་པ་ཏ་ཡེ།
ཏརྱ་ཐཱ།
ཨ་ན་ལེ་ཨ་ན་ལེ་ཧུ་ཏུ་སྭཱ་ཧཱ།
སྔགས་འདི་ཚ་བའི་ཏིལ་མར་ལ་བརྒྱ་རྩ་བརྒྱད་མངོན་པར་བསྔགས་པར་བྱས་ཏེ་རྐང་པ་གཉིས་ལ་བྱུགས་ན་དཔག་ཚད་དུ་མར་མི་ངལ་བར་འགྲོ་བར་འགྱུར་རོ།
།སྔོན་དུ་བསྙེན་པ་འབུམ་བྱས་པས་སོ།
།མཁའ་འགྲོ་[^77K]རྣམས་ཀྱིས་ཕྱག་རྒྱ་འབྱེད་པར་འགྱུར་རོ།
།བཅིངས་པ་གྲོལ་བ་ལས་བཟླས་པར་བྱའོ།
།ན་མཿཀུ་སུ་མཱ་ལི་ཀཱ་ཡ་ཧི་མ་ར་དྲུ་རེ་ས་བ་རི་སྭཱ་ཧཱ།
བྱི་བ་སྒྲིབ་པར་བྱེད་པའི་སྔགས་སོ།
།ཨ་པཱ་མརྒའི་རྩ་བ་ལ་བདུན་བསྔགས་པའི་སྲད་བུ་ཡོངས་སུ་བཅིངས་ན་རིམས་ཉིན་གཅིག་པ་སེལ་བར་བྱེད་དོ།
།པ་རཱ་ཧ་ཀྲཱནྟའི་ཕག་གནོན་པ་རྩ་བ་ལག་པ་ལ་བཅིངས་ན་ལང་ཚོ་ཉམས་པ་ལའང་བུ་འབྱུང་ངོ་།
།དཎྜི་ཏྤ་ལའི་རྩ་བ་དང་།
གི་ཝཾ་ལྷན་ཅིག་བཏགས་ནས་ཐིག་ལེ་བྱས་ཏེ་རྒྱལ་པོའི་ཕོ་བྲང་དུ་ཞུགས་ན།
རྒྱལ་པོའི་ཕོ་བྲང་ལ་སོགས་པ་ཡུལ་འཁོར་གྱི་སྐྱེ་བོ་དགའ་བར་འགྱུར་རོ།
།ཀ་ཀོ་ལའི་རྩ་བ་ཕྲད་པར་བྱས་ན་སོའི་ཟུག་རྔུ་སེལ་བར་བྱེད་དོ།
།ཏ་ད་[^78K]སྠཱ་ཀྲྀམ་ཡཿནཱ་ཤ་ཡ་ཏི།
བྷྲི་ག་རཱ་[^79K]ཛའི་རྩ་བ་དང་།
ཨ་པར་ཛི་ཏའི་རྩ་བ་དང་།
མེ་ཏོག་ཕྱུངས་ཏེ་མགྲིན་པར་བཅིངས་ན་ལྐོག་འབྲས་སེལ་བར་བྱེད་དོ།
།བསྟུ་ཀའི་རྩ་བ་བཱ་སའི་ཆུ་དང་བཅས་པ་བཏུངས་ན་སྐྱ་རྦབ་ཀྱི་ནད་སེལ་བར་བྱེད་དོ།
།ཏིཀྟ་ལ་ཤུའི་རྩ་བ་ཀཉྫི་ཀ་དང་བཏགས་ཏེ་སྤྱི་བོར་བྱུགས་ན་མགོ་བོའི་ཟུག་སེལ་བར་བྱེད་དོ།
།སུ་བརྞ་སེ་ཕཱ་ལི་ཀའི་རྩ་བ་སྦྲང་རྩི་དང་ལྷན་ཅིག་བཏུངས་ན།
དྲི་ཆུ་འགགས་པ་སེལ་བར་བྱེད་དོ།
།སིཛྫའི་རྩ་བ་བུ་རམ་དང་ལྷན་ཅིག་ཟོས་ན་གཉིད་དུ་འགྱུར་རོ།
།བཊའི་རྩ་བ་བཏགས་ནས་བྱིན་ན་མིག་སེར་སེལ་བར་བྱེད་དོ།
།ཀཎྚ་ཀཱ་[^80K]རའི་རྩ་བ་རྐེད་པ་ལ་བཅིངས་ན་མིག་ནད་སེལ་བར་བྱེད་དོ།
།སཱུམ་[^81K]པཏྟ་དང་།
བྷཉྫ་ནའི་རྩ་བ་བཏགས་ནས་ལྒའི་ཁུ་བ་དང་།
རྒྱམ་ཚ་དང་།
ཏིལ་མར་ལྷན་ཅིག་བསྲེས་ཏེ་རྣ་བ་བཀང་ན་རྣ་བའི་ཟུག་རྔུ་སེལ་བར་བྱེད་དོ།
།ཀྲིཥྚ་[^82K]སཱ་ཀའི་རྩ་བ་བཏགས་ན་སོའི་ཟུག་རྔུ་སེལ་བར་བྱེད་དོ།
།གུཉྫའི་སྨ་རུ་མགོ་ནག་རྩ་བ་དུམ་དུ་བདུན་དུ་བྱས་ནས་སྲད་བུ་བདུན་རྐེད་པར་བཅིངས་ན་གཞང་འབྲུམ་གྱི་ནད་སེལ་བར་བྱེད་དོ།
།ན་བ་མ་ལིའི་རྩ་བ་མ་བཀྲུས་པ་བྱ་རོག་མ་གྲག་པའི་[^83K]དུས་སུ་བདེ་བར་ཕྱུང་ནས་སྲད་བུ་བདུན་དང་བཅས་པ་རྐེད་པར་བཅིངས་ན་ཙི་ཏཱུ་[^84K]ན་སེལ་བར་བྱེད་དོ།
པ་ཏྱཱའི་ལ་ཀའི་རྩ་བའི་ས་ཤིང་ཟོས་ན་མིག་སེར་སེལ་བར་བྱེད་དོ།
།སྦའི་རྩ་བ་བསྐོལ་[^85K]ནས་བཏུངས་ན་མཛེ་ནད་སེལ་བར་བྱེད་དོ།
།སྐྱུ་རུ་ར་དང་ནི་མྤའི་ལོ་མ་ལྷན་ཅིག་བཏགས་ནས་ཟོས་ཏེ།
སཱ་ཁོ་ཊ་[^86K]ཀའི་རྩ་བ་དང་།
ཀཉྫི་ཀ་བཏགས་ནས་བྱུགས་ན་རླུང་འབྲས་སེལ་བར་བྱེད་དོ།
།ས་ཎའི་རྩ་བ་སོ་[^87K]རྩི་དང་ལྷན་ཅིག་ཐོས་[^88K]ན་དབང་པོའི་ནད་འབྱུང་བར་མི་འགྱུར་རོ།
།འདབ་མ་དང་བཅས་པའི་དམན་ཀའི་རྩ་བ་བཏགས་ནས་བཏུངས་ན་ཡོངས་སུ་འགྱུར་བའི་ཟུག་རྔུ་སེལ་བར་བྱེད་དོ།
།སུ་ཝརྞ་ས་ཕཱ་ལི་ཀའི་རྩ་བ་ཁར་བཙུག་ན་རྒྱན་རྒྱལ་བར་འགྱུར་རོ།
།བསོ་རྟ་རའི་སི་ཕ་ཕྱུང་ནས་ལྟེ་བའི་ཕྱོགས་སུ་བཅིངས་ན་བུད་མེད་བདེ་བར་བཙའ་བར་འགྱུར་རོ།
།ཡང་ཛ་ཡརྙིའི་རྩ་བ་ཁར་བཅུག་ན་ཐ་སྙད་ལས་རྒྱལ་བར་འགྱུར་རོ།
།བརཱ་ཧ་ཀྲཱནྟའི་རྩ་བ་[^89K]ལག་པ་ལ་བཅིངས་ན་ཐ་སྙད་ཀྱིས་མི་ཐུབ་པར་འགྱུར་རོ།
།ཨ་པ་ར་ཛི་ཏའི་རྩ་བ་སྐར་མ་རྒྱལ་ལ་ཕྱུང་ནས་རས་བལ་ལ་སྣུམ་བྱུགས་ཏེ་དུད་པ་དབབ་པར་བྱའོ།
།དེས་མིག་སྨན་བྱས་ན་སྐྱེ་བོ་ཐམས་ཅད་དགའ་བར་འགྱུར་རོ།
།ཀུནྡའི་རྩ་བ་སྐར་མ་རྒྱལ་ལ་བྱུང་སྟེ།
པྲ་སཱ་ར་ཀའི་གནས་སུ་བཞག་ན་ཚོང་རྒྱལ་བར་འགྱུར་རོ།
།མ་ཡུ་ར་སི་ཁཱའི་རྨ་བྱའི་གཙུག་ཕུད་རྩ་བ་རང་གི་ཁུ་བ་དང་བཏགས་ནས་སོར་མོ་ལ་བྱུགས་ན་བུད་མེད་འཛག་པར་ཐེ་ཚོམ་མེད་དོ།
།རྙ་མ་དཱ་[^90K]ཏིའི་རྩ་བ་འདབ་མ་དང་བཅས་པ་བཏགས་ནས་སེ་ཕ་ལ་བྱུགས་ན་བུད་མེད་འཛག་གོ།
།ནཱ་ག་གེ་སར་གྱི་ཡུ་བ།
ཨ་ཤོ་ཀའི་རྩ་བ་དང་།
སོ་རྩི་དང་ཆང་གང་ལ་སྦྱིན་པ་དེའི་ཨ་མཙྪ་ཀ་ཞི་བར་བྱེད་དོ།
།སུ་རི་དང་སུ་ནཱ་ལ་སོ་རྩི་བཅོས་པ་ཟོས་ན།
ཁུ་བ་རེངས་པའི་མཆོག་ཏུ་འགྱུར་རོ།
།ངྷྲིངྒ་རཱ་ཛའི་ད་མོ་ཤ་རྩ་བ་རང་གི་ཁུ་བར་[^91K]བཏགས་པས་མིག་སྨན་བྱས་[^92K]ན།
གང་དང་གང་མཐོང་བ་དེ་དང་དེ་དབང་དུ་བྱེད་དོ།
།རང་གི་ཁྲག་དང་གི་ཝཾ་གིས་ཐིག་ལེ་བྱས་ན་བུད་མེད་གང་མཐོང་བ་དེ་དབང་དུ་བྱེད་དོ།
།བྱི་ཏང་ག་དང་།
བྷལླཱ་ཏ་ཀ་དང་།
ཙི་ཏྲ་ཀ་དང་།
ཨ་བྷ་ཡཱ་དང་།
ས་ནཱ་ག་རཱ་དང་མཉམ་པའི་རིལ་བུས་མར་སར་[^93K]ལྷགས་ན་གང་ངལ་བར་འགྲོ་བའི་སྐྱེས་བུ་དེ་རླུང་དང་མཚུངས་པར་འགྱུར་རོ།
།བུད་ཤིང་གི་ཁུ་བ་དང་།
འབྲས་བུ་གསུམ་དང་།
ལྕགས་ཀྱི་ཕྱེ་མ་དང་།
འདམ་གྱི་པདྨ་དང་།
བྷྲིངྒའི་ཁུ་བས་ཀྱང་ངོ་།
།ཨརྨ་པ་བྷུ་ཐན་མོས་བ་ནིཥྚི།
རཉྫ་ཏི་ཀེ་ཤ་ཀ་པཱ་ལ་ན་སནྟ་[^94K]ཧཾ།
གུཉྫ་དཀར་པོའི་རྩ་བ་སྐར་མ་རྒྱལ་བྱུང་ནས།
ཏེ་ན་དཥྚ་ཀ་སྱ་ན་སཾ་[^95K]བཱ་མ་ནཱ་[^96K]སི་ཀཱ་ཡཿཔྲ་ཊི་པྲ་དོཏྟེ་[^97K]ཙཙྪ་ཏེ།
གུཉྫ་དཀར་པོའི་རྩ་བ་རྐེད་པ་ལ་བཅིངས་ན་བདག་ཉིད་ཀྱི་ཁྲག་སེལ་བར་བྱེད་དོ།
།དེའི་རྩ་བ་སྐྱེ་གནས་ལ་བྱུག་པར་བྱིན་ན་མངལ་བསྡམས་པ་བཅའ་བར་བྱེད་དོ།
།གུཉྫ་[^98K]དཀར་པོའི་རྩ་བ་ཕྱེ་མ་ཞིབ་མོར་བྱས་ནས་མ་ཧེའི་འོ་མ་ལ་བཅུག་ན་ཞོ་སྨིན་པར་འགྱུར་རོ།
།སཱ་ཁོ་ཊ་ཀའི་འོ་མ་ཐིགས་པ་[^99K]གཉིས་བཅུག་སྟེ།
ལེགས་པར་སྨིན་པ་ཉི་མ་གསུམ་པ་ལ་བསྲུབས་པའི་མར་གསར་བླངས་ཏེ།
དར་བ།
ཏ་ཀྲཉྩ་[^100K]ཛ་ཧྭ་སཱ་པ་[^101K]ཡ།
མེ་ཏོག་དཀར་པོ་གཏོར་[^102K]བྱའོ།
།ཉི་མ་གཞན་ལ་དེའི་མེ་ཏོག་ནག་པོར་འགྱུར་རོ།
།མར་སར་དེས་ཐོད་པར་མིག་སྨན་དུ་འགྱུར་རོ།
།རྫཾ་[^103K]བཱི་རའི་རྩ་བ་བཏགས་ན།
ཛནྟི་ཀའི་ནད་སེལ་བར་བྱེད་དོ།
།པདྣཱག་པ་ཏི་ཀའི་རྩ་བ་བཏགས་ན་བེམས་པོའི་ནད་སེལ་བར་བྱེད་དོ།
།རྀ་[^104K]ཏུ་བཱི་ཏཱིའི་[^105K]འབྱུང་པོའི་ཉི་མ་བཞི་པ་ལནཱ་ག་གེ་སར་གྱི་ལོ་མ་དང་།
ཁ་དོག་གཅིག་པའི་བའི་འོ་མ་བཏུངས་ན།
ཉི་མ་བཞི་པ་ལ་སྐྱེས་བུའི་མཛེ་ནད་སེལ་བར་བྱེད་དོ།
།སྐྱུ་རུ་ར་གེ་སར་ལས་སྐྱེས་པའི་ཁུ་བ་དང་ལྷན་ཅིག་ལྕགས་ཀྱི་སྡོད་དུ་བཏགས་ཏེ་མིག་སྨན་བྱས་ན་རབ་རིབ་སེལ་བར་བྱེད་དོ།
།པཱུ་[^106K]ནརྣ་ཝའི་རྩ་བ་དང་།
སོ་སོ་བྷཉྫ་ནའི་རྩ་བ་དང་།
འབྲས་ཐུག་པོ་ཆེའི་ཆུ་དང་བཏགས་ནས་དེ་ཉིད་བཏུངས་ན་མཁྲིས་པ་སེལ་བའི་མཆོག་གོ།
།ཏ་ནྜུ་ལི་ཀཱའི་[^107K]རྩ་བས་མཁའ་འགྲོ་མའི་གདོན་དག་གིས་བཟུང་བའི་སྙིང་གི་ཟུག་རྔུ་སེལ་བར་བྱེད་དོ།
།ཀཉྩ་ནཱའི་རྩ་བ་དང་།
ཤུན་པ་དང་།
དར་བ་མཉམ་པར་བཏུངས་ན་ཟས་ཀྱིས་བརྣངས་པ་སེལ་བར་བྱེད་དོ།
།ཨཱོ་ཤྭ་རའི་རྩ་བ་དང་ཀཉྫི་ཀ་བཏགས་ནས་བྱུགས་ན་གདུག་པའི་རྨ་སེལ་བར་བྱེད་དོ།
།དེ་བཞིན་དུ་གདུག་པའི་རྨའི་གནས་སུ་བྱུག་པར་ཡང་བྱའོ།
།ཏྲོ་སཱུལི་ཀཱའི་རྩ་བ་བཏགས་ནས་བྱུག་པར་བྱིན་[^108K]ན།
དུག་ནད་སེལ་བར་བྱེད་དོ།
།ཏཎྜུ་ལི་ཀཱའི་འདབ་མ་དང་་བཅས་པའི་རྩ་བ་དང་།
ཨགྷི་བསྟུ་ཀའི་རྩ་བའི་ཁུ་བ་བཏགས་ནས་ལུས་ལ་བྱུགས་ན་བཅུད་སྐམ་སེལ་བར་བྱེད་དོ།
།སུ་དརྴ་ཀའི་རྩ་བ་བཏགས་ནས་བྱུགས་ན་[^109K]མིག་ནད་ཞི་བར་བྱེད་དོ།
།གོ་ཛི་ཧཱེའི་རྩ་བ་རས་བལ་ལ་བཅིངས་ན་ཐ་སྙད་ལས་རྒྱལ་བར་འགྱུར་རོ།
།ཨ་ཤྭ་གཎྡྷའི་རྩ་བ་མར་དང་ལྷན་ཅིག་བཏུངས་ན་མངལ་བརྟན་པར་བྱེད་པའི་མཆོག་གོ།
།སུ་ར་བྷ་ཏི་[^110K]ག་རའི་རྩ་བ་བཏགས་ནས་བྱུགས་ན་སྲིན་བུ་ལཱུ་ཏའི་དུག་སེལ་བར་བྱེད་དོ།
།གི་རཱི་[^111K]ཀཪྞི་ཀའི་རྩ་བ་བཏགས་ན་སྒོག་འབྲས་སེལ་བར་བྱེད་དོ།
།ཨུཏྤལ་སྔོན་པོ་དང་།
གཞན་གྱིས་མི་ཐུབ་པའི་རྩ་བ་སོ་རྩིར་བྱིན་ན་དབང་དུ་བྱེད་པའི་མཆོག་གོ།
།ཨ་པཱ་མཱརྒའི་རྩ་བ་དང་།
རྒྱམ་ཚ་དང་།
ག་མ་ཛི་ཀ་ལྷན་ཅིག་ཟངས་ཀྱི་སྣོད་དུ་སྦྱར་ནས་མིག་སྨན་བྱས་ན་མིག་ཚག་པ་སེལ་བར་བྱེད་དོ།
།ཛ་ཡནྟའི་རྩ་བ་ཏིལ་མར་གྱིས་སྨིན་པར་བྱས་ནས་ཟོས་ན་བཅུད་ཉམས་པར་བྱེད་དོ།
།ཀ་རཉྫའི་རྩ་བ་དང་།
མ་ཧཱ་ཀཱ་ལའི་རྩ་བ་དང་།
ཏ་ཎྱ་[^112K]ལའི་ཆུ་བཏུང་བར་བྱིན་ན་སའི་[^113K]དུག་སེལ་བར་བྱེད་དོ།
།དེ་བཞིན་དུ་བུ་ནརྣ་བཱ་དཀར་པོའི་རྩ་བ་ཕྱུང་ནས་སྣ་བུག་ཏུ་བྱིན་ན་གདུག་པའི་དུག་སེལ་བར་བྱེད་དོ།
།པཱ་ཐའི་[^114K]རྩ་བ་དང་བ་དང་ལྷན་ཅིག་བཏུངས་ན་ཚད་པས་འཁྲུ་བ་སེལ་བར་བྱེད་དོ།
།མནྡཱ་དཱའི་རྩ་པ་འོ་མ་དང་ལྷན་ཅིག་བཏུངས་ན་རླུང་ནད་སེལ་བར་བྱེད་དོ།
།ཨརྐའི་རྩ་བ་དང་།
རི་ཥི་[^115K]པཱུ་ཊོ་ལི་ཀའི་རྩ་བ་ས་བོན་དང་ལྷན་ཅིག་ཆ་མཉམ་པར་བྱས་ནས་ཆུ་དང་བཏགས་ཏེ་བཤང་ལམ་དུ་བྱུགས་ན་གཞང་འབྲུམ་སེལ་བར་བྱེད་དོ།
།དྲི་སཱུ་ལི་ཀའི་རྩ་བ་འོ་མ་དང་བཏགས་ཏེ་གི་ཝཾ་རང་ལྷན་ཅིག་ཟངས་ཀྱི་སྣོད་དུ་བཞག་ནས་མིག་ལ་བྱུགས་ན།
རབ་རིབ་སེལ་བར་བྱེད་དོ།
།ཨ་རུ་ར་དང་།
ཞུ་མཁན་དང་།
ལུང་ཐང་གི་འདབ་མ་དང་།
ཤིང་ཀུན་དང་།
ཤུ་དག་[^116K]རྣམས་ཆུ་དང་ལྷན་ཅིག་བཏགས་ནས་གལ་ཏེ་སོས་བཏབ་ན་འཆི་བ་དེའི་ཚེ་ཡང་འདི་བྱིན་ན་རྣལ་དུ་གནས་པར་འགྱུར་རོ།
།ཀོ་ཀི་ལཱཀྵའི་རྩ་བ་དང་།
ཀུ་ཌཱུ་ཙི་དང་།
བ་ཤ་ཀ་དང་།
དབྱུག་པའི་ཨུཏྤལ་དང་།
སུ་ཝརྩེས་[^117K]ཕཱ་ལི་ཀའི་ས་བོན་དང་།
བྲི་[^118K]ཧ་ཏིའི་རྩ་བ་དང་།
ཆ་མཉམ་པར་བྱས་ནས་ཡུངས་ཀར་གྱི་སྣུམ་དང་ལྷན་ཅིག་བཏུངས་ན་རྐང་འབམ་[^119K]དང་རླུང་ནད་སེལ་བར་བྱེད་དོ།
།གོ་ཛི་ཏྲའི་[^120K]རྩ་བ་དར་བ་དང་ལྷན་ཅིག་བཏུངས་ན་རྐེད་པའི་ནད་སེལ་བར་བྱེད་དོ།
།ཨུཏྤལའི་རྩ་བ་བའི་མར་དང་ལྷན་ཅིག་བཏུངས་ན་པྲིཥ་[^121K]ཎའི་ཀླུ་སེལ་བར་བྱེད་དོ།
།ཀུ་ཛ་ཊའི་རྩ་བ་ཕྱེ་མར་བྱས་ནས་སྦྲང་དང་ལྷན་ཅིག་བྱིན་ན་རྩའི་རྨ་སེལ་བར་བྱེད་དོ།
།པ་ར་མེ་སྭརའི་རྩ་བ་དང་ཤུ་དག་བྱུགས་[^122K]ན་འབྲས་སེལ་བར་བྱེད་དོ།
།སུཎྜི་ཀཱའི་རྩ་བ་དང་།
ལྒ་དང་ལྷན་ཅིག་ལག་པ་ལ་བྱུགས་ན་མི་རེངས་པར་བྱེད་དོ།
།བནྔྷུ་ཀིའི་རྩ་བ་སྣར་བྱེན་ན་སྣ་ནད་སེལ་བར་བྱེད་དོ།
།བཱ་[^123K]རཱ་ཧ་ཀྲཱནྟའི་རྩ་བ་ཡུངས་ཀར་གྱི་མར་དང་ལྷན་ཅིག་ཁར་བཅུག་ན།
སྐྱེ་བོ་ཐམས་ཅད་ཀྱི་མིག་འཆིང་བར་བྱེད་དོ།
།པྲ་[^124K]ཋཱ་མཱ་ལོ།
ཨོཾ་ཁངྒ་ཝཱ་རི་བྷཱ་སྭཱཧཱ།
ཞེས་པའི་སྔགས་ཀྱིས་ཁ་ལ་བཏབ་ནས་མཚོན་བཟའ་བར་བྱའོ།
།ཨ་ག་རུ་དང་།
གུ་གུལ་དང་།
ཤྲཱི་ཝཱ་ས་དང་།
ཙན་དན་དང་།
ནེ་པཱ་ལི་ཀཱའི་འདབ་མ་དང་།
ནིརྨཱས་རྣམས་བུ་རམ་དང་ལྷན་ཅིག་ཆ་མཉམ་པར་བྱས་ནས་བདག་ཉིད་བདུགས་ཏེ།
རྒྱལ་པོའི་ཕོ་བྲང་དུ་ཕྱིན་ན་སྐྱེ་བོ་ཐམས་ཅད་ཀྱིས་དེའི་དྲི་སྣོམ་པར་བྱེད་ཅིང་།
ཐམས་ཅད་མངག་གཞུག་ཏུ་འགྱུར་རོ།
།ཏིལ་ནག་པོ་དང་།
སྐྱུ་རུ་ར་དང་།
བྷཱིངྒ་[^125K]རཱ་ཛ་དང་།
འདི་དག་ཆ་མཉམ་པར་བྱས་ནས་མར་དང་ལྷན་ཅིག་ཟོས་ན་སྐྲ་དཀར་དང་།
རབ་རིབ་དང་།
སྐྱ་རྦབ་རྣམས་སེལ་བར་བྱེད་དོ།
།ཀཱ་ཀ་ཛི་[^126K]གྷའི་རང་བཞིན་བཤད་པར་བྱ་སྟེ།
སྨན་ཆེན་པོ་ཀཱ་ཀ་ཛི་གྷ་ཨ་ཏི་བཱ་ཁཱ།
དེ་བཞིན་དུ་བ་ལ་ཎཾ་དང་།
བ་རཎྜུའི་འདབ་མ་དང་།
ཁུ་བ་དང་།
ཡུངས་ཀར་དཀར་པོ་དང་།
མཎྜུ་ཀའི་རིལ་མ་[^127K]བྲེ་གང་གིས་སྨིན་པར་བྱས་ཏེ།
འདིས་རྩ་བ་བཀྲུས་ན་ཆུ་ཀླུང་གི་ཤུགས་ཀྱང་ཞི་བར་བྱེད་དོ།
།ཀཱ་ཀ་ཛཾགྷཱའི་ཁུ་བ་བླངས་ཏེ།
འདིའི་རྩ་བ་དང་བཏགས་ནས་རྨ་ལ་བཏབ་ན་རྨ་གསོ་བའི་མཆོག་གོ།
།འདིའི་འདབ་མ་དང་།
འབྲས་ཐུག་པོ་[^128K]ཆེའི་ཆུ་དང་བཏགས་ཏེ་བཀྲུས་ཤིང་བསྐམས་ནས་རྨ་ཏིལ་[^129K]མར་གྱིས་བཀང་ན་རྩ་གསོ་བའི་མཆོག་གོ
།འདིའི་འདབ་མའི་ཁུ་བ་དང་།
བ་ལང་གི་ཆུ་ལྷན་ཅིག་ཁས་བཟུང་ན་ཁའི་ནད་སེལ་བར་བྱེད་དོ།
།ཀཱ་ཀ་ཛི་གྷཱ་དང་།
སྐྱུ་རུ་ར་དང་།
བ་རུ་ར་དང་།
བྷྲེངྒ་རཱ་ཛའི་ཁུ་བ་བླངས་ནས།
[^130K]མར་གྱིས་སྨིན་པར་[^131K]བྱས་ན་ཁི་ཉ་འཕེལ་བར་བྱེད་དོ།
།ཐོས་པ་རེངས་པ་སེལ་བར་བྱེད་དོ།
།སྦྲང་དང་ལྷན་ཅིག་གིས་ལྐོག་འབྲས་[^132K]སེལ་བར་བྱེད་དོ།
།བྷལླཱ་ཏ་ཀ་དང་།
ལྷན་ཅིག་ཟོས་ན་མཛེ་ནད་སེལ་བར་བྱེད་དོ།
།མར་སར་དང་ལྷན་ཅིག་གིས་སྐྱིགས་བུའི་[^133K]ནད་སེལ་བར་བྱེད་དོ།
།སྤོས་དཀར་དང་ལྷན་ཅིག་གིས་མཚན་བར་རྡོལ་བ་སེལ་བར་བྱེད་དོ།
།ཁཎྜ་དང་ལྷན་ཅིག་གིས་ཁ་ནད་སེལ་བར་བྱེད་དོ།
།བའི་ཆུ་དང་ལྷན་ཅིག་གིས་མེ་དཔལ་སེལ་བར་བྱེད་དོ།
།འཕགས་པ་རྩ་བའི་མཛོད་སྨན་ཆེན་པོའི་རིམ་པ་སློབ་དཔོན་དཔལ་ལྡན་འཕགས་པ་ཀླུ་སྒྲུབ་ཀྱི་ཞལ་སྔ་ནས་མཛད་པ་ཡོངས་སུ་རྫོགས་སོ།།
།།པྲི་ཡཾ་ཀུ་[^134K]དང་།
ཀ་ཀོ་ལ་དང་།
ཤུ་དག་དང་།
རུ་རྟ་དང་།
ཡུངས་ཀར་དཀར་པོ་དང་།
ནཱ་ག་པུཏྤ་དང་།
སྤོས་དཀར་རྣམས་ཀྱི་བདུག་པ་བྱས་ན་མྱུར་དུ་ཚོང་འབྱུང་བར་འགྱུར་རོ།
།སྒོག་པ་ཟོས་ན་[^135K]ཨ་རུ་དང་།
ཀུ་ཊ་བཏགས་ན་དྲི་མ་མེད་པར་འགྱུར་རོ།
།ཆང་བཏུངས་ནས་དུརྦ་བཏགས་ན་དྲི་མ་མེད་པར་འགྱུར་རོ།
།པ་རོ་ལཱིའི་ཁུ་བ་བཏབ་ན་ཆང་དཀར་པོར་འགྱུར་རོ།
།ཡང་།
སོ་སོ་བཱི་ར་བཏབ་ན་རང་བཞིན་དུ་གནས་པར་འགྱུར་རོ།
།ཀཱ་ར་སུམ་ཁ་དཀར་པོའི་རྩ་བ་དང་རྨ་བྱའི་གཙུག་ཕུད་ཀྱི་རྩ་བ་དང་།
གཞན་ཀྱིས་མི་ཐུབ་པ་དཀར་པོའི་རྩ་བ་རྣམས་[^136K]གཅིག་ཏུ་བྱས་ནས་བཏགས་ཏེ་གྲིབ་མ་ལ་བསྐམས་པའི་རིལ་བུ་ཁར་བཅུག་ཅིང[^137K]།
ལུས་ལ་བྱུག་པ་་[^138K]བྱས་ན་གཡུལ་ལས་[^139K]མཚོན་ཆ་བཟློག་པར་བྱེད་དོ།
།སྐྱུ་རུ་རའི་རྩ་བ་དང་།
མེ་ཏོག་ཕྱུང་ནས་ཁར་བཅུག་ན་གཡུལ་ལས་[^140K]མཚོན་ཆ་རེངས་པར་བྱེད་དོ།
།ཨུ་དྷ་དྷ་ག་ལྀ་ཏཾ་བ་ནཱ་ནི་སིཀྟ་མྲྀནྟི་རྨཱ་ཀཱཾ་གྲྀཧྱ་དཀྟོ་ད་ར་མ་དྷྱེ་པྲཀཱི་སྱ་ཡ་ཏ་གྲྀ་ཧ་ཕཊ་ལ་སྠཱ་ཡེཏ།
ཏ་ཏྲ་ཨིཥྨི་ཀཱ་ཡ་ཏིནྟ།
ཙ་ཏུརྡ་དྷྱཱ།
བ་ཧུ་བཱ་ར་བྲིཀྵ་[^141K]སྱ་དཀྵི་ཎ་སཱ་ཁཾ་ཀྲྀ་ཧྱ་ཀ་ར་ཡི་ཏཱ་ཤྲིཪྒ་[^142K]མ་ཏཱིཐྲ་ཤ་དགྣི[^143K]།
ཏཱཏྤཾ་ཏཾ།
ཕུག་རོན་གྱི་བྲུན་དང་།
ལྷམ་བུ་ཆུ་གཤེར་ཀྱི་ཆུ་དང་།
གུ་གུལ་དང་།
ཤིང་ཚ་དང་།
ན་གི་དང་།
རུ་རྟ་དང་།
གན་ཀའི་ས་བོན་དང་།
འདི་དག་གིས་བདུགས་པའི་རིལ་བུ་སྦྱར་ཏེ།
བདུག་སྤོས་འདིས་རྙེད་པ་[^144K]དང་བཅས་པའི་ཚོང་འབྱུང་བར་འགྱུར་རོ།
།སྔགས་ནི་འདིའོ།
།ཨོཾ་ན་མོ་ཅ་ཎྜ་ཀུ་ཥ་ཀུ་རུ་ཀུ་རུ་སྭཱཧཱ།
།འདི་ནི་བྱམས་པ་གླིང་གི་གཟིགས་ཁང་དུ་རྒྱུད་དཔེ་ཞུགས་པ་ལས་ཆོས་རྗེ་རིན་པོ་ཆེ་ངག་གི་དབང་ཕྱུག་བསོད་རྣམས་རྒྱལ་དཔལ་བཟང་པོའི་བཞིན་དུ།
ཞ་ལུ་ལོ་ཙྭ་བ་[^145K]དགེ་སློང་ཆོས་སྐྱོང་བཟང་པོའི་རྒྱ་དཔེ་བཞིན་ཇི་ལྟར་གོ་བ་རྣམས་བསྒྱུར་བའོ།།

[^1K]: རཎྚ། པེ་ཅིན།
[^2K]: ཎཱཾ། སྣར་ཐང་། པེ་ཅིན།
[^3K]: ཏང། སྣར་ཐང་། པེ་ཅིན།
[^4K]: པྲི་ཡང་གུ། སྣར་ཐང་།
[^5K]: མྱོས་བ་སོན། སྣར་ཐང་། མྱོས་ས་བོན། པེ་ཅིན།
[^6K]: གཟུང། པེ་ཅིན། གཟུངས། སྣར་ཐང་།
[^7K]: ཨརྱཱར་བ། པེ་ཅིན།
[^8K]: སཏྭ། སྣར་ཐང་།
[^9K]: ཡུངས་དཀར། སྣར་ཐང་།
[^10K]: སྒྲོད་པར། སྣར་ཐང་། པེ་ཅིན།
[^11K]: ཟུང། པེ་ཅིན།
[^12K]: པཎཱཾ། པེ་ཅིན།
[^13K]: བྱུག། སྣར་ཐང་།
[^14K]: དུརྦ། སྣར་ཐང་། པེ་ཅིན།
[^15K]: ཁོམ་པ། སྣར་ཐང་། པེ་ཅིན།
[^16K]: ཀཎྚ། པེ་ཅིན།
[^17K]: ཤྭེ་བ། སྣར་ཐང་། པེ་ཅིན།
[^18K]: དུ། པེ་ཅིན།
[^19K]: ཁཉྩ་རའི་ཊིའི། པེ་ཅིན། ཁཉྫ་རཱི་ཌའི། སྣར་ཐང་།
[^20K]: དཎྚོཏྤ། པེ་ཅིན།
[^21K]: ཎ། པེ་ཅིན།
[^22K]: ནས། སྣར་ཐང་། པེ་ཅིན།
[^23K]: བཀོལ། སྣར་ཐང་། པེ་ཅིན།
[^24K]: ཙི་རུ། པེ་ཅིན།
[^25K]: སིཉྩ། སྣར་ཐང་། པེ་ཅིན།
[^26K]: བཙུན། སྣར་ཐང་། པེ་ཅིན།
[^27K]: པིཥྚ། སྣར་ཐང་། པེ་ཅིན།
[^28K]: ཁྃ། པེ་ཅིན།
[^29K]: སཱུ་ཀཱིཀ། སྣར་ཐང་། སཱུ་ལཱིཀ། པེ་ཅིན།
[^30K]: བྱུག་པ། པེ་ཅིན།
[^31K]: མཉམ་པ། སྣར་ཐང་། པེ་ཅིན།
[^32K]: གཟུང། པེ་ཅིན།
[^33K]: ཏོ། པེ་ཅིན།
[^34K]: སིདྷེ། པེ་ཅིན།
[^35K]: འདི། སྣར་ཐང་། པེ་ཅིན།
[^36K]: བབ་ལ། སྣར་ཐང་། པེ་ཅིན།
[^37K]: ནཱྃ་ཀུ་བནྡྷ། པེ་ཅིན།
[^38K]: རྣམ། སྣར་ཐང་། པེ་ཅིན།
[^39K]: དེ། པེ་ཅིན།
[^40K]: དཎྜི། པེ་ཅིན།
[^41K]: པེ་ཙ་ཀའི། པེ་ཅིན།
[^42K]: བྱས། སྣར་ཐང་། པེ་ཅིན།
[^43K]: མ་ཚ། སྣར་ཐང་། པེ་ཅིན།
[^44K]: ཏརྦ་བ་ཤྭརྱ་རོ་གྱཿདེཿཐམས། པེ་ཅིན། ཏརྦྷ་བཱ་ཤྭཪྻ་རོ་གྱཿདེཿཐམས། སྣར་ཐང་།
[^45K]: ཛ། སྣར་ཐང་། པེ་ཅིན།
[^46K]: སཱུ་པཱི་ཏ། པེ་ཅིན།
[^47K]: ཡུ་ནརྦྷུ་བ། པེ་ཅིན།
[^48K]: རེ་ཎ་བཻ་པྲཏྱ་ཧཾ། ཙཱུརྞནྟ་སྱ་གུ་ཊོ་ས་མཾ། སྣར་ཐང་། པེ་ཅིན།
[^49K]: ཥཥྚཱ། པེ་ཅིན།
[^50K]: ནཱྃ། པེ་ཅིན།
[^51K]: བཱལཱིཾ་ཧྃ། པེ་ཅིན།
[^52K]: བརྡྷྀ། པེ་ཅིན།
[^53K]: ལྒང། སྣར་ཐང་།
[^54K]: དབུགས། སྣར་ཐང་། པེ་ཅིན།
[^55K]: འཕྲོག་པར། སྣར་ཐང་། པེ་ཅིན།
[^56K]: མཤྩཎྚ། པེ་ཅིན།
[^57K]: ཎ་ཡེ། པེ་ཅིན། ཎཾ་ཡ། སྣར་ཐང་།
[^58K]: ཡེ། པེ་ཅིན།
[^59K]: གྲྀ། པེ་ཅིན།
[^60K]: ཧྲྀ། པེ་ཅིན།
[^61K]: ཊི། པེ་ཅིན།
[^62K]: ཊཾ། སྣར་ཐང་།
[^63K]: ཧཱུཾ་ཧཱུཾ་ཧཱུཾ། སྣར་ཐང་། པེ་ཅིན།
[^64K]: མར། པེ་ཅིན།
[^65K]: ཡ། པེ་ཅིན།
[^66K]: བ་ཏའི། པེ་ཅིན། བ་ཌའི། སྣར་ཐང་།
[^67K]: ནྨའི། སྣར་ཐང་། པེ་ཅིན།
[^68K]: ཀྵུ་དྲོ་ཨསི། པེ་ཅིན། དྲ་ཨ་མི། སྣར་ཐང་།
[^69K]: ཤྲྀ། པེ་ཅིན།
[^70K]: ཀའི། པེ་ཅིན།
[^71K]: བཏུང། པེ་ཅིན།
[^72K]: ལི། སྣར་ཐང་། པེ་ཅིན།
[^73K]: བྱུགས་པར་བྱིན། སྣར་ཐང་། པེ་ཅིན།
[^74K]: ཛ། སྣར་ཐང་། པེ་ཅིན།
[^75K]: ཀ་བི། སྣར་ཐང་། པེ་ཅིན།
[^76K]: ཡཏེ། སྣར་ཐང་། ཡེཏ། པེ་ཅིན།
[^77K]: འགྲོ་མ། པེ་ཅིན། འགྲོས། སྣར་ཐང་།
[^78K]: དྲ། སྣར་ཐང་། པེ་ཅིན།
[^79K]: བྷྲྀག་ར། སྣར་ཐང་། བྷྲྀཾག་ར། པེ་ཅིན།
[^80K]: ཀ། པེ་ཅིན།
[^81K]: སཱུ་རྱ། པེ་ཅིན།
[^82K]: ཀྲྀཥྞ། སྣར་ཐང་། པེ་ཅིན།
[^83K]: མི་སྒྲག་པའི། སྣར་ཐང་། པེ་ཅིན།
[^84K]: ཏུ། པེ་ཅིན།
[^85K]: བཀོལ། སྣར་ཐང་། པེ་ཅིན།
[^86K]: ཏྲ། པེ་ཅིན།
[^87K]: ས། སྣར་ཐང་།
[^88K]: ཟོས། སྣར་ཐང་། པེ་ཅིན།
[^89K]: ཀྲཱནྟའི་བ། པེ་ཅིན།
[^90K]: དུ། པེ་ཅིན། དཱུ། སྣར་ཐང་།
[^91K]: ཁུ་བ་དང། སྣར་ཐང་། པེ་ཅིན།
[^92K]: བྱེས། སྣར་ཐང་།
[^93K]: གསར། སྣར་ཐང་། པེ་ཅིན།
[^94K]: སནྡྷེ། པེ་ཅིན། སེནྡྷེ། སྣར་ཐང་།
[^95K]: སོཾ། པེ་ཅིན།
[^96K]: ན། པེ་ཅིན།
[^97K]: ཊོ་པྲདཏྟེ། པེ་ཅིན།
[^98K]: གུཉྩ། སྣར་ཐང་།
[^99K]: ཐིག་པ། སྣར་ཐང་། པེ་ཅིན།
[^100K]: ཀྲཉྫ། པེ་ཅིན།
[^101K]: སཱ། པེ་ཅིན།
[^102K]: གཏོར་བར། སྣར་ཐང་། པེ་ཅིན།
[^103K]: ཛྃ། པེ་ཅིན།
[^104K]: རི། པེ་ཅིན།
[^105K]: ཏིའི། པེ་ཅིན།
[^106K]: པུ། པེ་ཅིན།
[^107K]: ཀའི། སྣར་ཐང་། པེ་ཅིན།
[^108K]: ཕྱིན། པེ་ཅིན།
[^109K]: བྱུག། པེ་ཅིན།
[^110K]: བྷི་ཏ། སྣར་ཐང་། པེ་ཅིན།
[^111K]: རི། སྣར་ཐང་། པེ་ཅིན།
[^112K]: ཎྜུ། པེ་ཅིན།
[^113K]: སོའི། པེ་ཅིན།
[^114K]: ཐཱའི། སྣར་ཐང་། ཋཱའི། པེ་ཅིན།
[^115K]: རྀ་ཥྀ། པེ་ཅིན།
[^116K]: ཤུ་ཐག། སྣར་ཐང་། པེ་ཅིན།
[^117K]: ཝརྞསེ། པེ་ཅིན།
[^118K]: བྲྀ། པེ་ཅིན།
[^119K]: བམ། སྣར་ཐང་། བཾ། པེ་ཅིན།
[^120K]: གོ་ཛི་ཧྭའི། པེ་ཅིན།
[^121K]: པྲྀ་ཥྲ། སྣར་ཐང་། པེ་ཅིན།
[^122K]: ཤུ་ཐག་བྱུགས། སྣར་ཐང་། ཤུ་ཐག་བྱུང། པེ་ཅིན།
[^123K]: བ། སྣར་ཐང་། པེ་ཅིན།
[^124K]: པཱ། སྣར་ཐང་། པེ་ཅིན།
[^125K]: བྷྲིག། པེ་ཅིན།
[^126K]: ཛཾ། པེ་ཅིན།
[^127K]: མར། སྣར་ཐང་། པེ་ཅིན།
[^128K]: ཐུགས་པོ། པེ་ཅིན།
[^129K]: ཏིག། སྣར་ཐང་།
[^130K]: གྱིས། ཏིལ། སྣར་ཐང་། པེ་ཅིན།
[^131K]: སྨིན། སྣར་ཐང་། པེ་ཅིན།
[^132K]: འཕྲས། པེ་ཅིན།
[^133K]: སྐྱེས་བུའི། སྣར་ཐང་། པེ་ཅིན།
[^134K]: པྲི་ཡཾ་གུ། སྣར་ཐང་།
[^135K]: ནས། སྣར་ཐང་། པེ་ཅིན།
[^136K]: རྣམ། སྣར་ཐང་།
[^137K]: ཙིབ། སྣར་ཐང་།
[^138K]: བྱུག་བྱུགས། སྣར་ཐང་། པེ་ཅིན།
[^139K]: དུ། སྣར་ཐང་། པེ་ཅིན།
[^140K]: དུ། པེ་ཅིན།
[^141K]: བྲྀཀྵ། སྣར་ཐང་། པེ་ཅིན།
[^142K]: ཤྲིངྒ། སྣར་ཐང་། པེ་ཅིན།
[^143K]: ན་གྣིནཱ། པེ་ཅིན།
[^144K]: རྙེད་ཕ། སྣར་ཐང་།
[^145K]: ཙ་བ། སྣར་ཐང་། པེ་ཅིན།