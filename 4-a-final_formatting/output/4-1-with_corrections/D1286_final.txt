[^1K]\[རྒྱུད་འགྲེལ། ཏ། ༡༤༠བ\]༄།
།གཏོར་མའི་ཆོ་ག་བཞུགས།།
༄༅༅།
།དཀོན་མཆོག་གསུམ་ལ་ཕྱག་འཚལ་ལོ།
།དང་པོ་ཐོད་པའམ་སྣོད་གང་རུང་བའི་ནང་དུ།
གཏོར་མའི་ཕུད་བཀྲོས་ལ།
བསང་ནན་དང་བཅས་པ་བླུགས་ལ།
དེ་ནས་\[༡༤༡ན\]བདག་ཉིད་ལྷག་པའི་ལྷར་བསྒོམས་ལ།
གཏོར་མའི་སྟེང་དུ་ཉི་མའི་དཀྱིལ་འཁོར་གྱི་གདན་ལ་ཧཱུཾ་མཐིང་ག་གཅིག་བསམ།
དེ་ཞུ་སྟེ་གཏོར་མ་ལ་ཐིམ་པས།
གཏོར་མའི་རྫས་ཀྱི་དངོས་པོ་སྦྱངས་པར་བསམ་མོ།
།དེ་ནས་ཡང་པདྨ་དམར་པོ་འདབ་མ་བརྒྱད་པའི་སྟེང་།
ཨ་དམར་པོ་གཅིག་བསམ།
དེ་འོད་དུ་ཞུ་སྟེ་ཐིམ་པས།
ཁ་དོག་དམར་པོ་ལ་དངས་ཤིང་དག་ལ་དྲི་མ་མེད་པ།
རོ་མཆོག་དང་ལྡན་པར་བསྒོམ།
དེ་ནས་ཡང་ཟླ་བའི་དཀྱིལ་འཁོར་གྱི་སྟེང་དུ།
ཨོཾ་དཀར་པོ་གཅིག་བསྒོམ།
དེ་འོད་དུ་ཞུ་སྟེ་ཐིམ་པས།
དཀར་ལ་དང་བ་རོ་མཆོག་བརྒྱ་དང་ལྡན་པའི་བདུད་རྩིའི་རང་བཞིན་དུ་གྱུར་པར་བསམ་མོ།
།དེ་ནས་བདུད་རྩི་ལས་འོད་འཕྲོས་པས།
དེ་བཞིན་གཤེགས་པའི་ཐུགས་མི་རྟོག་པའི་ཡེ་ཤེས་ཀྱི་བདུད་རྩི་དང་།
ལྷ་ཡུལ་ན་ཡོད་པའི་བདུད་རྩི་བཀུག་སྟེ།
དེ་ལ་ཐིམ་པར་བསམ།
དེ་ནས་བདུད་རྩི་དེ་ཉིད་ལས་ཡང་འོད་འཕྲོས་པས།
བླ་མ་དམ་པ་དང་བཅས་པའི་སངས་རྒྱས་དང་བྱང་ཆུབ་སེམས་དཔའ་དང་།
ཕྱི་ནང་གི་ཆོས་སྐྱོང་མཁའ་འགྲོ་མ་དང་བཅས་པ་ནམ་མཁའ་ལ་བཀུག་ལ།
ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨཱ་དྱ་ནུཏྤནྣ་ཏྭཱ་ཏ་ཨོཾ་ཨཱཿ་ཧཱུཾ་ཕཊ་སྭཱ་ཧཱ།
ཞེས་བརྗོད་པས་གཏོར་མ་ལས་འོད་འཕྲོས་པས་སོ་སོའི་ལྕེ་ལ་རེག་པས།
བདུད་རྩིའི་བདེ་བ་ཆེན་པོའི་རོ་སྟོབས་ཤིང་མྱོང་བར་བསམ་མོ།
།དེ་ནས་ཆོས་བཤད་པར་བྱ་སྟེ།
ཆོས་རྣམས་གཟུགས་བརྙན་ལྟ་བུ་སྟེ།
ཞེས་པ་ལ་སོགས་པ་བྱ།
མཁའ་འགྲོ་མ་རྣམས་ལ་ཅི་འདོད་པའི་ལས་བཅོལ་ལོ།
།བཟོད་གསོལ་བྱས་ལ་གཤེགས་སུ་གསོལ།
རྫོགས་སོ།།
།།

[^1K]: མོས་པར། ཞེས་པར་མ་གཞན་ནང་མེད།
[^2K]: དེ། སྣར་ཐང་། པེ་ཅིན།
[^3K]: སུ། ཞེས་པར་མ་གཞན་ནང་མེད།
[^4K]: རྒྱ། ཞེས་པར་མ་གཞན་ནང་མེད།
[^5K]: འོག་ཏུ།དེའི། སྣར་ཐང་། པེ་ཅིན།
[^6K]: འགྲོ་བ། ཞེས་པར་མ་གཞན་ནང་མེད།
[^7K]: བཟང། སྣར་ཐང་། པེ་ཅིན།
[^8K]: ཀྱིས། སྣར་ཐང་། པེ་ཅིན།
[^9K]: གི། སྣར་ཐང་། པེ་ཅིན།
[^10K]: གི། སྣར་ཐང་། པེ་ཅིན།
[^11K]: ཟངས། སྣར་ཐང་། པེ་ཅིན།
[^12K]: བསྒྲུབས་པ། སྣར་ཐང་། པེ་ཅིན།
[^13K]: སྐྱོང་བ། སྣར་ཐང་། པེ་ཅིན།
[^14K]: ཟངས། སྣར་ཐང་། པེ་ཅིན།
[^15K]: གི། སྣར་ཐང་། པེ་ཅིན།
[^16K]: བུཾ་ཨཾ་ཛིཾ། སྣར་ཐང་། པེ་ཅིན།
[^17K]: བརླབས་པ། སྣར་ཐང་། པེ་ཅིན།
[^18K]: ཨརྒྷ། སྣར་ཐང་། ཨཪྷ། པེ་ཅིན།
[^19K]: ཀྱིས། སྣར་ཐང་། པེ་ཅིན།
[^20K]: བརླབས་པའི། སྣར་ཐང་། པེ་ཅིན།
[^21K]: བརླབ། སྣར་ཐང་། པེ་ཅིན།