aལྷ་མོ་བརྒྱད་ཀྱི་དཀྱིལ་འཁོར་དུ་དབང་བསྐུར་བར་འདོད་པས་སྒྲུབ་པ་པོ་དམ་ཚིག་དང་ལྡན་པས་གནས་ཁང་ཡིད་དང་མཐུན་པར་ལྷ་མོ་བརྒྱད་ཀྱི་དཀྱིལ་འཁོར་བཞེངས་ཏེ།
ས་ཆོག་[^1K]དང་སྟ་གོན་ལ་སོགས་པ་རྫོགས་པར་བྱ་སྟེ།
སྟེགས་བུ་གྲུ་བཞི་aཚད་དང་ལྡན་པ་ལ་ཐིག་བཏབ་ལ།
ཚོན་དགྱེ་སྟེ།
པདྨ་འདབ་མ་བརྒྱད་པ་དམར་པོ་ལ་ལྟེ་བ་སྔོན་པོ་པདྨ་བཅས་པ་མུ་ཁྱུད་སེར་པོ་ལ།
ཨ་དཀར་པོས་[^2K]བསྐོར་པ་ཁྱམས་དང་སྒོ་རིགས་དང་འདྲ་བ་བྲི་བའོ།
།བུམ་པ་དགུ་རྒྱན་རྣམས་ཀྱིས་ལེགས་པར་བརྒྱན་པ་ལ་གཙོ་བོ་ནས་བརྩམས་ཏེ།
aལྷ་སོ་སོའི་ཕྱག་མཚན་གུར་གུམ་དང་མཚལ་བསྲེས་ལ་གདབ་པོ།
།སྒོ་བཞི་ལ་སེང་ལྡེང་གི་ཕུར་པ་བཞི་བཙུགས་ལ་དར་ལེ་བརྒན་གྱི་ཅོད་པན་གདགས་སོ།
།དེ་ནས་ལྷ་མོ་དང་གཙོ་བོ་དང་དེ་དག་སོ་སོའི་སྔགས་དང་ཕྱག་རྒྱ་དཀྱིལ་འཁོར་གྱི་ཆོ་ག་ནས་འབྱུང་བ་བཞིན།
སྤྱན་དྲངས་ལ་སོ་aསོའི་བུམ་པའི་ནང་དུ་བཞུགས་སུ་གསོལ་ཏེ།
ལྟེ་བའི་བུམ་པ་ལས་རྡོ་རྗེ་རྣམ་འཇོམས་སྐུ་མདོག་སྔོན་པོ་ཕྱག་གཉིས་ཀྱིས་ཐུགས་ཀར་བུམ་པ་འཛིན་པ།
བུམ་པའི་ཁ་སྣ་ཚོགས་རྡོ་རྗེས་བཅད་པ།
སྐུ་ལ་རཏྣའི་རྒྱན་སྣ་ཚོགས་པས་བརྒྱན་པ།
དབུ་ལ་དོན་ཡོད་གྲུབ་པས་བརྒྱན་པར་བསྒོམ།
aཤར་དུ་པདྨ་ལ་མུ་ཏིག་དཀར་པོས་ཕྱག་གཉིས་ཐུགས་ཀར་དཔལ་བེའུ་འཛིན་པའོ།
།ཤར་ལྷོར་འཇོམས་བྱེད་དཀར་མོ་འཁོར་ལོ་བསྣམས་པའོ།
།ལྷོར་རྒྱས་པ་སྔོན་མོ་ཕྱག་གཉིས་པདྨ་བསྣམས་པའོ།
།ལྷོ་ནུབ་ཏུ་རྣམ་རྒྱལ་སྔོན་མོ་[^3K]ཕྱག་གཉིས་སྟག་གི་རྒྱལ་མཚན་བསྣམས་པའོ།
།aནུབ་ཏུ་ལྷ་མོ་དཀར་ཤམ་དམར་མོ་ཕྱག་གཉིས་གདུགས་འཛིན་པའོ།
།ནུབ་བྱང་དུ་མདངས་ཅན་མ་[^4K]དམར་མོ་ཕྱག་གཉིས་གསེར་གྱི་བུམ་པ་འཛིན་པའོ།
།བྱང་དུ་ཡིད་གཞུངས་མ་ལྗང་སེར་ཕྱག་ན་དུང་བསྣམས་པའོ།
།བྱང་ཤར་དུ་ཡིད་བཟངས་མ་ལྗང་སེར་aཕྱག་གཉིས་ན་གཡུང་དྲུང་འཁྱིལ་པ་བསྣམས་པའོ།
།ལྷ་མོ་དེ་དག་ཀྱང་རིན་པོ་ཆེའི་རྒྱན་སྣ་ཚོགས་པས་བརྒྱན་པའོ།
།དབུ་ལ་དོན་ཡོད་གྲུབ་པ་འམ་རྣམ་འཇོམས་ཀྱིས་བརྒྱན་པའོ།
།ལས་དང་རྡོ་རྗེ་ངེས་པར་རྫོགས་པ་རྣམས་རྣམ་པར་བསྒོམ་པར་བྱའོ།
།དེ་ནས་དེ་དག་གི་ཐུགས་ཀར་aཟླ་བའི་དཀྱིལ་འཁོར་གྱི་སྟེང་དུ་ཨཱ་ལིའི་ཕྲེང་བ་ལས་སོ་སོའི་སྔགས་ཀྱི་རང་སྒྲ་གྲག་པར་[^5K]དམིགས་ཏེ།
དཀྱིལ་འཁོར་གྱི་ཆོ་ག་བཞིན་དུ་སོ་སོའི་སྔགས་དང་ཕྱག་རྒྱས་ཡེ་ཤེས་ཀྱི་དཀྱིལ་འཁོར་སྤྱན་དྲངས་ལ།
མཆོད་པ་དང་བསྟོད་པ་དང་།
འདོད་པའི་དོན་ལ་གསོལ་བ་གདབ་པ་ལ་aསོགས་པ་བྱས་ལ།
དེ་ནས་བདག་ཉིད་ཁྲུས་བྱས་ལ་གོས་གསར་པ་གྱོན་ཏེ་བཟླས་པ་བརྩམ་པར་བྱའོ།
།དེ་ཡང་བུམ་པར་ལྷ་སོ་སོའི་ཐུགས་ཀའི་སྔགས་ཀྱི་རང་སྒྲ་དང་།
ཕྱི་རོལ་དུ་འབྱུང་བ་སྣ་ཚོགས་པའི་རང་སྒྲ་དང་།
བདག་ཉིད་ཀྱིས་བརྗོད་པའི་རང་སྒྲ་དང་གསུམ་ལ་དམིགས་ལ།
ཨོཾ་མ་aཏི་སྠི་ར་བཛྲ་ཧཱུཾ་ཕཊ།
ཨོཾ་ཤྲུ་ཏི་སྠི་ར་བཛྲ་ཧཱུཾ་ཕཊ།
ཨོཾ་པྲ་ཏི་སྠི་ར་བཛྲ་ཧཱུཾ་ཕཊ།
ཨོཾ་ཨ་པྲ་ཏི་ཧ་ཏ་[^6K]བཛྲ་ཧཱུྃ་ཕཊ།
ཨོཾ་ཨ་མོ་གྷ་བཛྲ་ཧཱུཾ་ཕཊ།
ཨོཾ་ཨེ་ཧྱེ་[^7K]ཧི་བཛྲ་ཧཱུཾ་ཕཊ།
ཨོཾ་ཤཱི་གྷྲཾ་བཛྲ་ཧཱུཾ་ཕཊ།
ཨོཾ་དྷ་ས་བྱ་བཛྲ་ཧཱུཾ་ཕཊ།
ཅེས་བུམ་པ་རེ་ལ་བརྒྱ་རྩ་བརྒྱད་ཕུལ་ཏེ།
མཆོད་པ་ལྔའི་རྫས་རྡོ་རྗེའི་ཆུས་བསང་གཏོར་བྱས་aཏེ་དབུལ་བ་དང་།
གཙོ་བོ་དང་ལྷ་མོ་བརྒྱད་ཀྱིས་[^8K]དྲངས་ཏེ།
སོ་སོའི་སྤྱན་དྲང་བ་དང་།
བཞུགས་སུ་གསོལ་བ་དང་།
ཕྱག་བཙལ་བ་དང་།
བསྟོད་པ་བྱའོ།
།དེ་ལྟར་རྫོགས་ནས་ཕྱོགས་སྐྱོང་རྣམས་དང་བགེགས་རྣམས་ཀྱི་གཏོར་མ་བཏང་ལ་བསྟོད་ལ་བསྟོད་པ་[^9K]བྱ་སྟེ།
རྣམ་དག་[^10K]རྗེས་སུ་དྲན་པར་བྱའོ།
།aདེ་ནས་སློབ་མ་དཀྱིལ་འཁོར་དུ་གཞུག་པ་དང་།
རྡོ་རྗེ་དྲིལ་བུ་དང་ཆུ་དང་།
ཅོད་པན་ལ་སོགས་པའི་དབང་བསྐུར་ལ།
བ་ལིཾ་སྒྲ་སྣ་ཚོགས་པས་བཏང་ངོ་།
།དེ་ནས་དཀྱིལ་འཁོར་བསྡུ་བཀྲ་ཤིས་གསོལ།
བླ་མ་ལ་ཡོན་འབུལ་ལོ།
།ལྷ་མོ་བརྒྱད་ཀྱི་དཀྱིལ་འཁོར་དུ་དབང་བསྐུར་བ།
དཔལ་མར་མེ་aམཛད་བཟང་པོས་[^11K]མཛད་པ་རྫོགས་སོ།
།༄༅།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ།
།འཕགས་པ་རྡོ་རྗེ་རྣམ་པར་འཇོམས་པའི་དཔའ་བོ་གཅིག་པའི་དཀྱིལ་འཁོར་དུ་དབང་བསྐུར་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས་སའི་ཆོ་ག་ལ་སོགས་པ་aསྔོན་དུ་སོང་བས།
ས་སྟེགས་གྲུ་གསུམ་མེ་ལོང་གི་ངོས་ལྟར་བྱས་ལ།
ཐིག་གདབ་སྟེ་དབུས་ལྟེ་བ་མུ་ཁྱུད་ཀྱིས་བསྐོར་ལ་ལྟེ་བ་ལྗང་གུ་མུ་ཁྱུད་དམར་པོ་སྣ་ཚོགས་པདྨས་བསྐོར[^12K]།
གྲུ་ཆད་ལྗང་གུ་བར་ཁྱམས་གཉིས་པ་དཀར་སེར་སྒོ་དང་སྒོ་ཁྱུད་དུ་བཅས་པ་བྲིས་ལ།
མཚན་ཉིད་དང་ལྡན་aཔའི་བུམ་པ་ལ་གི་ཝང་གིས་མཚན་མ་[^13K]རྡོ་རྗེ་རྒྱ་གྲམ་ཕྱོགས་གཅིག་མེད་པ་བཏབ་ལ་ལས་ཐམས་ཅད་པའི་བུམ་པ་ལ་སྐུ་དཀར་གྱིས་[^14K]སྣ་ཚོགས་རྡོ་རྗེ་བྲིས་ལ་བྱང་དུ་བཞག
།པཱུ་ཛ་ཇི་ལྟར་འབྱོར་པ་དང་བ་[^15K]ལིཾ་བཤམ།
ལག་པ་གཉིས་རྡོ་རྗེ་བཅིངས་ལ་མཐེ་བོང་བསྒྲེངས་ལ་སྲིན་ལག་སྦྱར་ཏེ་མཛུབ་མོ་aཕྱིས་ནས།
ནས་གང་གིས་[^16K]མ་རེག་པ་བྱས་ལ་མཐེའུ་ཆུང་བླང་ལ།
ཨོཾ་བཛྲ་ཛྭ་ལཱ་ན་ལཱ་[^17K]ཡ་ཧཱུྃ་ཕཊ།
ཅེས་པ་བརྒྱ་རྩ་བརྒྱད་བཟླས་པའི་[^18K]བུམ་པའི་ནང་དུ་པཾ་དང་མཾ་ལས་པདྨ་ཉི་མ་བརྩེགས་པའི་སྟེང་དུ་ཧཱུཾ་ལས་རྡོ་རྗེ་རྣམ་པར་འཇོམས་པ་སྐུ་མདོག་ལྗང་སེར་ཕྱག་གཉིས་ཀྱིས་གསེར་གྱི་བུམ་པ་རྡོ་རྗེ་རྒྱ་གྲམ་aཕྱོགས་གཅིག་མེད་པས་ཁ་བཅད་པ།
ཐུགས་ཀར་འཛིན་པ།
སྐུ་ལ་རིན་པོ་ཆེའི་རྒྱན་སྣ་ཚོགས་པས་བརྒྱན་པ།
དབུ་ལ་རིགས་ལྔའི་སངས་རྒྱས་ཀྱིས་བརྒྱན་པ།
ཞལ་ཡིད་ཙམ་ཁྲོ་བ་ཡན་ལག་སྦྲུལ་རིགས་བཞིས་བརྒྱན་པ་བསྐྱེད་དོ།
།དེའི་ཐུགས་ཀའི་ཧཱུཾ་ལས་འོད་འཕྲོས་པས་དོན་གཉིས་aབྱས་ནས།
ཨོཾ་བཛྲ་ཛྙཱ་ན་ཧཱུཾ་སྭཱ་ཧཱ།
ཧཱུཾ་ཞེས་བརྗོད་པས་ཡེ་ཤེས་སེམས་དཔའ་[^19K]འདྲ་བ་ཟླ་བའི་གདན་ལ་བསྐྱེད་ལ་[^20K]དེ་ཉིད་ལ་མཆོད་པ་དང་གཏོར་མ་བྱའོ།
།དེའི་ཐུགས་ཀའི་ཧཱུཾ་ལ་དམིགས་ཏེ།
བདག་ཉིད་ཁྲུས་བྱ་བ་དང་།
གོས་བརྗེ་པ་[^21K]ལ་སོགས་པ་བྱ་སྟེ།
སྙིང་པོ་བརྒྱ་རྩ་བརྒྱད།
བསྡུས་པ་ལ་སྟོང་ཕྲག་aགཅིག
།ཤིན་ཏུ་བསྡུས་པ་ལ་སྟོང་ཕྲག་བཟླས་ཏེ།
སློབ་མ་ལ་སྲུང་[^22K]སྐུད་གདགས་པ་དང་།
དམ་ཚིག་དང་[^23K]སྡོམ་པ་འབོགས་པ་ལ་སོགས་པ་བྱ་སྟེ།
དཀྱིལ་འཁོར་དུ་གཞུག
།གཟུངས་ཉི་ཤུ་རྩ་གཅིག་བཀླག་[^24K]ཏུ་གཞུག
།དེ་ནས་ལྷ་ངོ་བསྟན།
དབུགས་དབྱུང[^25K]།
གཟེངས་བསྟོད།
དབང་བསྐུར།
ལག་aཏུ་རྡོ་རྗེ་དང་དྲིལ་བུའི་སྒྲས་དཀྱིལ་འཁོར་བསྐོར།
དབང་རྫོགས་པར་བྱིན་ལ་གོས་བརྗེ[^26K]།
ཟས་ཀྱི་རྣལ་འབྱོར་བྱའོ།
།དེ་ཡང་མཆོད་པ་དབུལ་བ་དང་།
གཏོར་མ་བཏང་།
དཀྱིལ་འཁོར་བསྡུ།
བཀྲ་ཤིས་གསོལ།
སློབ་མ་ལ་ཆོས་བཤད།
སློབ་མས་བླ་མ་ལ་ཡོན་དབུལ།
aབདེན་པའི་ཚིག་བརྗོད་དོ།
།དཔའ་བོ་གཅིག་པའི་དཀྱིལ་འཁོར་དུ་དབང་བསྐུར་བའི་བདུད་རྩི་བུམ་པའི་ཆོ་ག་དཔལ་མར་མེ་མཛད་ཀྱིས་མཛད་པ་རྫོགས་སོ།
།༄༅།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ།
།དཔལ་རྡོ་རྗེ་རྣམ་པར་འཇོམས་པ་ཡབ་ཡུམ་གཉིས་སུ་མེད་aཔའི་དཀྱིལ་འཁོར་དུ་དབང་བསྐུར་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས་གནས་ཁང་ཡིད་དང་མཐུན་པར་སའི་ཆོ་ག་ལ་སོགས་པ་སྔོན་དུ་སོང་བས།
དཔལ་རྡོ་རྗེ་རྣམ་པར་འཇོམས་པ་ཡབ་ཡུམ་གྱི་དཀྱིལ་འཁོར་བཞེངས་ཏེ།
ས་སྟེགས་གྲུ་བཞི་པ་མེ་ལོང་གི་ངོས་ལྟར་བྱས་ལ་ཐིག་བཏབ་ལ་aཚོན་དགྱེ་སྟེ།
དབུས་སུ་འཁོར་ལོ་རྩིབས་བཞི་པ་དཀར་པོ།
།མུ་ཁྱུད་སེར་པོ་མདུང་རྩེ་གསུམ་པས་བསྐོར་བ།
དེའི་ཕྱི་རིམ་པདྨ་བཅུ་དྲུག་པ་དམར་པོ།
མུ་ཁྱུད་སེར་པོ་ཕུར་བུས་བསྐོར་བ།
གྲུ་ཆད་ལྗང་གུ་མུ་ཁྱུད་དང་བཅས་པ་མཐའ་མ་[^27K]མེ་རིས་བསྐོར་བ།
གྲྭ་[^28K]རྣམས་སུ་བུམ་པ་བཟང་པོ་བྲི་བར་བྱའོ།
།aདེ་ལྟར་བྲིས་ལ་དཀྱིལ་འཁོར་གྱི་མཐའ་མ་[^29K]རྣམས་སུ་ཤུ་གུ་བརྒྱ་རྩ་བརྒྱད་ཀྱིས་བསྐོར་བ་གཟུགས་སོ།
།དེ་དག་ཀྱང་རས་ཀྱི་སྐུད་པ་སྒྲིལ་མས་སྦྲེལ་ལོ།
།མཚན་ཉིད་དང་ལྡན་པའི་བུམ་པ་གཉིས་ལ་རྒྱན་ཐམས་ཅད་ཀྱིས་བརྒྱན་པ་འཁོར་ལོ་དང་པདྨའི་སྟེང་དུ་གཞག་གོ།
།བུམ་པ་གཉིས་ལ་ཡང་aདར་ཚོན་སྣ་ལྔས་སྤྲེལ་ལོ།
།དཀྱིལ་འཁོར་གྱི་ཁོ་ར་ཁོར་ཡུག་ཏུ་རྩྭ་ཀུ་ཤ་གསར་པ་བཏིང་བའི་སྟེང་དུ་སྤོས་ཆུ་དང་འོ་མའི་ཆུས་བསང་བར་བྱའོ།
།དེ་ནས་ཁྲུས་ཀྱི་ཆོ་ག་ནས་བྱུང་བ་བཞིན་དུ་ཉེ་རེག་དང་འཐོར་འཐུང་ལ་སོགས་པ་བྱས་ལ་[^30K]བདག་ཉིད་ལག་པ་གཉིས་ཁོང་སྟོང་དུ་སྦྱར་ལ་མཐེ་བོང་གཉིས་aབསླང་ལ་མཐེའུ་ཆུང་ནང་དུ་བསྐུམ་ལ།
ཨོཾ་མ་ཧཱ་ཡཀྵ་སེ་ནཱ་པ་[^31K]ཏ་ཡེ་བཛྲ་པཱ་ཎི་ཧཱུཾ་ཕཊ།
ཅེས་བརྒྱ་རྩ་[^32K]བརྒྱད་བརྗོད་པས་རྡོ་རྗེ་རྣམ་པར་འཇོམས་པ་སྐུ་མདོག་སེར་པོ་རྒྱན་སྣ་ཚོགས་པས་བརྒྱན་པ།
དར་གྱི་ཅོད་པན་དང་མུ་ཏིག་གི་དྲ་བས་བརྒྱན་པ།
དབུ་ལ་རིགས་ལྔའི་སངས་རྒྱས་ཀྱིས་བརྒྱན་པ།
aཐུགས་ཀ་ནས་ཁྲོ་ཆུང་མེ་ལྟར་འབར་བ།
དཔག་ཏུ་མེད་པ་འཕྲོ་བ་ཡབ་ཞལ་བགྲད་[^33K]ལྗགས་འགྱུ་བ་ཕྱག་གཡས་བུམ་པའི་སྟེང་ན་ཁྲོ་བོའི་ཞལ་གཉིས་ཕྱུང་བ།
གཡོན་རྡོ་རྗེ་དང་ལྕགས་ཀྱུ་ལྷན་ཅིག་ཏུ་འཛིན་པ་བསྐྱེད་དོ།
།དེ་ནས་ལག་པའི་སོར་མོ་བསྣོལ་སྲིན་ལག་གཉིས་བསྒྲེངས་ལ་མཐེ་aབོང་དང་།
མཛུབ་མོ་གཉིས་སྦྱར་ལ།
ཨོཾ་བཛྲ་དྷ་[^34K]ར་ཏིཥྛ་ཏིཥྛ་ཧཱུཾ་ཕཊ།
ཅེས་བརྗོད་པས་ཡུམ་ལུ་གུ་རྒྱུད་མ་སྐུ་མདོག་དམར་མོ་རྒྱན་སྣ་ཚོགས་པས་བརྒྱན་པ་གཡས་ལྕགས་སྒྲོག་རྡོ་རྗེ་རྩེ་གསུམ་པས་མཚན་པ་བསྣམས་ཏེ་ཡབ་ལ་འཁྱུད་པ་གཡོན་བདུད་རྩིའི་བུམ་པས་ཆུ་རྒྱུན་འབབས་པ་ཡབ་ཀྱི་aབུམ་པ་དང་གཉིས་མེད་དུ་བསྐྱེད་དོ།
།དེ་ནས་སྒྲུབ་པ་པོ་དམ་ཚིག་དང་ལྡན་པ་བཞིས་ཕྱོགས་བཞི་ནས་མཆོད་པ་དང་བསྟོད་པ་བྱས་ལ་བགེགས་ཞི་བར་བྱ་བའི་དོན་དུ་གཏོར་མ་རེ་རེ་བཏང་།
དེ་ནས་ཡབ་ཡུམ་གྱི་ཡེ་ཤེས་སེམས་དཔལ་[^35K]ལ་དམིགས་ལ་ཤུག་པ་རེ་ལ་རྒྱུད་རེ་བཏོན་[^36K]ལ།
གཡས་ན་ས་གཅིག་aཅིག་ལ་བསྐོར་བ[^37K]།
དེ་ལྟར་བཞི་རྫོགས་པ་དང་རེ་རེ་ལ་དབང་དུ་གྱུར་པའི་སྦྱིན་སྲེག་བྱའོ།
།དེའི་དུ་བ་ལ་སློབ་མ་བདུགས་ཏེ་ཁྲུས་རེ་ཡང་བྱའོ།
།དེ་ནས་དབང་ལུགས་བཞིན་དུ་བསྐུར་རོ།
།གཏོར་མ་བཏང་།
དཀྱིལ་འཁོར་བསྡུ།
བཀྲ་ཤིས་གསོལ།
ཁྲུས་རེ་ཡང་བྱའོ།
།སློབ་མས་བླ་མ་ལ་aཡོན་དབུལ་ལོ།
།ཡབ་ཡུམ་གཉིས་པའི་དཀྱིལ་འཁོར་དུ་དབང་བསྐུར་བ་བདེ་སྦྱིན་དམ་པ་ཞེས་བྱ་བ་དཔལ་མར་མེ་མཛད་ཀྱིས་མཛད་པ་རྫོགས་སོ།
།༄༅།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ།
།རིགས་ཀྱི་ཁྲོ་བོ་[^38K]བཞིའི་དཀྱིལ་འཁོར་དུ་དབང་བསྐུར་བར་aའདོད་པའི་གང་ཟག་སྒྲུབ་པ་པོ་དམ་ཚིག་དང་ལྡན་པས་གནས་ཁང་ཡིད་དང་མཐུན་པར་རིགས་ཀྱི་ཁྲོ་བོ་བཞིའི་ང་རྒྱལ་དང་ལྡན་པས་སའི་ཆོ་ག་ལ་སོགས་པ་སྔོན་དུ་སོང་བས་དཀྱིལ་འཁོར་གྲུ་གསུམ་པ་རབ་ཏུ་མཉམ་པ་ལ།
ཐིག་དང་ཚོན་གྱིས་[^39K]ལུགས་བཞིན་བྱས་ལ།
དབུས་སུ་གྲུ་གསུམ་ནག་པོ་aལ་ཟླ་གམ་དམར་པོ་མུ་ཁྱུད་ལྗང་གུས་བསྐོར་བ་འཁོར་ལོ་[^40K]རྩིབས་བཞི་པ་སེར་པོ་རྩིབས་མཆན་[^41K]དམར་པོ་མུ་ཁྱུད་དཀར་པོ་སྣ་ཚོགས་རྡོ་རྗེའི་ར་བས་བསྐོར་བ།
སྒོ་བཞི་རིགས་དང་མཐུན་པ་ཁྱམས་དང་འདོད་ཡོན་གྱིས་མཛེས་པར་བྱས་ལ་མུ་ཁྱུད་དང་མེ་རི་དང་ཐོད་སྐམ་དང་།
རྡོ་རྗེའི་ར་བས་མཛེས་པར་བྱས་པ་བྲིས་ལ།
aལྷ་སོ་སོའི་མཚན་མ་གདབ་བོ།
།དེ་ནས་བུམ་པ་མཚན་ཉིད་དང་ལྡན་པ་ལྔ་ལ་ལས་ཐམས་ཅད་པའི་སྔགས་ཀྱི་ཕྱག་རྒྱས་བསངས་ལ།
གཙོ་བོ་དང་ཁྲོ་བོ་བཞིའི་མཚན་མས་བཏབ་ལ།
ལྷ་སོ་སོའི་གནས་སུ་བཞག་གོ།
།ཤིང་གདུག་པ་ཅན་ལས་[^42K]བྱས་པའི་ཕུར་བུ་aབཞི་ལ་དར་མཐིང་ནག་གི་ཅོད་པན་གདགས།
ཨོཾ་ཏྲཱ་ས་ཡ་ཏྲཱ་ས་ཡ་བཛྲ་ཀཱི་ལི་ཀཱི་ལཱ་[^43K]ཡ་སྭཱ་ཧཱ།
ཞེས་ཤར་སྒོར་བཙུགས་ལ་རྡོ་རྗེ་རིགས་ཀྱི་ལས་ཐམས་ཅད་པའི་ཁྲོ་བོར་བསྐྱེད་ཙྪིནྡྷ་ཙྪིནྡྷ་མ་ཧཱ་ཀཱི་ལི་ཀཱི་ལཱ་[^44K]ཡ་སྭཱ་ཧཱ།
ཞེས་པས་ཕུར་བུ་གཅིག་ལྷོ་སྒོར་བཙུགས་ལ་རིན་པོ་ཆེའི་རིགས་ཀྱི་aལས་ཐམས་ཅད་པའི་ཁྲོ་བོར་བསྐྱེད་དོ།
།ཨོཾ་ཙུ་རུ་ཙུ་ཙཎྜ་[^45K]ལི་ཀཱི་ལི་ཀཱི་ལཱ་[^46K]ཡ་སྭཱ་ཧཱ།
ཞེས་པས་པདྨའི་རིགས་ཀྱི་ལས་ཐམས་ཅད་པའི་ཁྲོ་བོར་བསྐྱེད་ལ་[^47K]ནུབ་སྒོར་གཟུགས་སོ།
།ཨོཾ་བྷནྡྷ་བྷནྡྷ་ཀྲོ་དྷ་ཀཱི་ལི་ཀཱི་ལཱ་[^48K]ཡ་སྭཱ་ཧཱ།
བྱང་སྒོར་བཙུགས་ལ་ལས་ཀྱི་རིགས་ཐམས་ཅད་པའི་ཁྲོ་བོར་བསྐྱེད་དོ།
།aདཀྱིལ་འཁོར་གྱི་གྲྭ་བཞི་ལ་གཏོར་མ་ཤ་སྣ་ཚོགས་པ་དང་ལྡན་པ་བཞི་བཞག
།གཞན་ཡང་མཆོད་པའི་བྱེ་བྲག་ཇི་ལྟར་འབྱོར་པ་བཤམ།
ཕྱོགས་སྐྱོང་བ་དང་བགེགས་ལ་སོགས་པའི་གཏོར་མ་བཏང་ཞིང་བར་ཆད་བསལ་བའི་སྦྱོར་བ་བྱའོ།
།དེ་ནས་སྔགས་པ་བདག་ཉིད་ཀྱིས་བདུད་རྩི་འཁྱིལ་aཔའི་སྔགས་ཀྱིས་དཀྱིལ་འཁོར་བསངས་ཏེ།
ལག་པ་རྡོ་རྗེ་རྩེ་གསུམ་པ་ལྟར་བྱ་སྟེ།
གཡོན་འཁོར་ལོའི་སྣོད་ཐུགས་ཀར་འཛིན་པར་བྱས་ལ་ཤར་གྱི་བུམ་པ་ལ་དམིགས་ཏེ།
ཨོཾ་ཏྲཱ་ས་ཡ་ཏྲཱ་ས་ཡ་བཛྲ་ཀཱི་ལི་ཀཱི་ལཱ་[^49K]ཡ་སྭཱ་ཧཱ།
ཞེས་བརྒྱ་རྩ་བརྒྱད་བརྗོད་པས།
ཁྲོ་བོ་བཛྲ་ཀཱི་ལི་ཀཱི་ལཱ་[^50K]ཡ་མཐིང་ནག་aཞལ་གཅིག་ཕྱག་གཉིས་པ།
གཡས་པས་རྡོ་རྗེ་[^51K]རྩེ་གསུམ་པ་གདེངས་པ་འཕྱར་བ།
གཡོན་པས་[^52K]འཁོར་ལོས་མཚན་པའི་ཐོད་པ་ཐུགས་ཀར་འཛིན་པ།
རལ་པ་ཁམ་ནག་གྱེན་དུ་འཁྱིལ་པ།
ཐོད་པ་དང་སྦྲུལ་གྱིས་བརྒྱན་པ།
རིགས་ལྔས་དབུ་བརྒྱན་པ[^53K]།
སྤྱན་གསུམ་པ་ཞལ་བགྲད་པ་[^54K]ཞིང་aཆེན་གྱི་ཡོལ་བས་བསྐོར་བ་ལ་དར་ནག་གི་འཕུར་ལྕེས་བརྒྱན་པ།
སྟག་དང་གཟིག་དང་།
གཅན་གཟན་[^55K]སྣ་ཚོགས་པས་སྐུ་སྨད་བརྒྱན་པ་བུམ་པར་བསྐྱེད་དོ།
།ལྷོ་ཕྱོགས་ཀྱི་བུམ་པ་ལ་དམིགས་ཙྪིནྡྷ་ཙྪིནྡྷ་[^56K]མ་ཧཱ་ཀཱི་ལི་ཀཱི་ལཱ་[^57K]ཡ་སྭཱ་ཧཱ་ཞེས་བརྒྱ་རྩ་བརྒྱད་བརྗོད་པས་ཀཱི་ལ་ཡ་སེར་ནག་ཞལ་aགཅིག་ཕྱག་གཉིས་པ་གཡས་རིན་པོ་ཆེའི་སྙེ་མ་འཛིན་པ།
གཡོན་ཕུར་བུ་ཐུགས་ཀར་འདྲིལ་བ[^58K]།
རྒྱན་ཐམས་ཅད་ཀྱིས་བརྒྱན་པ་སྔ་མ་བཞིན་དུ་བསྐྱེད་དོ།
།ནུབ་ཀྱི་བུམ་པ་ལ་དམིགས་ལ་གཡས་པ་སྡོང་པོ་ལྟར་བྱས་ལ།
གཡོན་ཕུར་བ་ལྟར་བྱས་ལ།
ཨོཾ་ཙུ་རུ་ཙུ་རུ་ཙཎྜ་ལི་ཀཱི་ལི་ཀཱི་ལཱ་[^59K]aཡ་སྭཱ་ཧཱ།
ཞེས་བརྒྱ་རྩ་བརྒྱད་བརྗོད་པས་དམར་པོ་ཀཱི་ལི་ཀཱི་ལཱ་[^60K]ཡ་དམར་ནག་ཞལ་གཅིག་ཕྱག་གཉིས་པ་གཡས་མེ་འབར་བ།
གཡོན་ཕུར་བུ་ཐུགས་ཀར་འདྲིལ་བ[^61K]།
རྒྱན་ཐམས་ཅད་ཀྱིས་བརྒྱན་པ་སྔ་མ་བཞིན་དུ་བསྐྱེད་དོ།
།བྱང་དུ་གཡས་ན་[^62K]རིན་པོ་ཆེའི་དབྱུག་ཏོ་འཕྱར་བ་ལྟར་བྱས་ལ།
གཡོན་aཕུར་པ་ལྟར་བྱས་ལ།
ཨོཾ་བནྡྷ་བནྡྷ་ཀྲོ་དྷ་ཀཱི་ལི་ཀཱི་ལཱ་ལཱ་[^63K]སྭཱ་ཧཱ་ཞེས་བརྒྱ་རྩ་བརྒྱད་བརྗོད་པས་གཏུམ་པོ་ཀཱི་ལ་ཡ་མདོག་ལྗང་ནག་གཡས་རིན་པོ་ཆེའི་དབྱུག་ཏོ་ཐོད་པས་མཚན་པ་འཛིན་པ།
གཡོན་ཕུར་བུ་ཐུགས་ཀར་འཛིན་པ་སྔ་མ་དང་འདྲ་བར་བསྐྱེད་དོ།
།དབུས་སུ་རྡོ་རྗེ་རྣམ་པར་འཇོམས་པ་སྐུ་མདོག་aམཐིང་ནག་ཞལ་གཅིག་ཕྱག་གཉིས་པ་གཡས་འཁོར་ལོ་གཡོན་ཕུར་པ་[^64K]བསྣམས་པ།
རྒྱན་ཐམས་ཅད་ཀྱིས་བརྒྱན་པ།
ཨོཾ་ན་མཤྩཎྜ་བཛྲ་ཀྲོ་དྷཱ་[^65K]ཡ་སྭཱ་ཧཱ་བསྐྱེད་དོ།
།དེ་ནས་ལྷ་སོ་སོའི་སེམས་དཔའ་སྤྱན་དྲངས་ཏེ།
གཉིས་སུ་མེད་པར་བསྟིམས་ལ་ཡེ་ཤེས་སེམས་དཔའི་ཐུགས་ཀར་ཟླ་བའི་aདཀྱིལ་འཁོར་གྱི་སྟེང་དུ་རྡོ་རྗེ་ཁ་གྱེས་པའི་བུམ་པར་[^66K]ཧཱུཾ།
དེ་ལ་སོ་སོའི་སྔགས་ཀྱིས་བསྐོར་བའི་རང་སྒྲ་ལ་དམིགས་ལ།
བཟླས་པ་བརྩམ་པར་[^67K]བྱའོ།
།ཨོཾ་ན་མཤྩཎྜ་བཛྲ་ཀྲོ་དྷཱ་[^68K]ཡ་ཧུ་ལུ་ཧུ་ལུ།
ཏིཥྛ་ཏིཥྛ་བནྡྷ་བནྡྷ།
ཧ་ན་ཧ་ན་ཨ་མྲྀ་ཏེ་ཧཱུཾ་ཕཊ་ཅེས་བུམ་པ་རེ་རེ་ལ་སྟོང་ཕྲག་གསུམ་བཟླས་ཏེ།
བརྒྱ་aབརྒྱའི་བར་དུ་པཱུ་[^69K]ཛ་དབུལ་ལོ།
།དེ་ལྟར་རྫོགས་ནས་སློབ་མ་ལ་ལས་ཀྱི་བུམ་པའི་ཁྲུས་ནས་གཏོར་[^70K]ལ།
གོས་གསར་བ་གོན་ལ་ཕྲེང་བ་དང་མེ་ཏོག་བཟུང་ལ་དཀྱིལ་འཁོར་དུ་གཞུག་པ་དང་།
མེ་ཏོག་གང་ལ་ཕོག་པའི་ལྷ་ངོས་བསྟན་པ་དང་།
དབང་བསྐུར་བར་བྱའོ།
།དེ་ནས་གཏོར་མ་སིལ་aསྙན་སྣ་ཚོགས་པ་དང་བཅས་པས་ནགས་ཚལ་གྱི་གླིང་དུ་བསྐྱལ་ལོ།
།དེ་ནས་སློབ་མའི་དོན་དུ་དྲག་ཤུལ་སྤྱོད་པའི་སྦྱིན་སྲེག་ལན་བདུན་བྱའོ།
།དེ་ནས་དཀྱིལ་འཁོར་བསྡུ།
བཀྲ་ཤིས་གསོལ།
སྦྱིན་སྲེག་ཐལ་བ་[^71K]མནན་ལས་བྱས་ལ་སྦྱར།
བླ་མ་ལ་ཡོན་དབུལ་ཚོགས་ཇི་ལྟར་རིགས་པ་བསགས།
aབཟླས་པ་ཇི་ལྟར་བྱ་བའི་ལུང་བསྟན་པ་བཟླས་པ་ལ་དུས་ཐམས་ཅད་དུ་བརྩོན་པར་བྱ།
སྲུང་བའི་[^72K]འཁོར་ལོ་ཡང་མགུལ་དུ་གདགས་སོ།
།བདུད་རྩི་ཐབ་[^73K]སྦྱོར་ཞེས་བྱ་བ་ཁྲོ་བོ་བཞིའི་དཀྱིལ་འཁོར་དུ་དབང་བསྐུར་བའི་ཆོ་ག་ཟབ་མོ་དཔལ་མར་མེ་མཛད་བཟང་པོས་མཛད་aཔ་རྫོགས་སོ།
།༄༅།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ།
།སྒོ་མ་བཞིའི་དཀྱིལ་འཁོར་དུ་དབང་བསྐུར་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས།
གནས་ཡིད་དང་མཐུན་པར་སའི་ཆོ་ག་ལ་སོགས་པ་སྔོན་དུ་སོང་བས་སྒོ་མ་བཞིའི་དཀྱིལ་འཁོར་aབཞེངས་ཏེ།
ས་སྟེགས་དཀྱིལ་འཁོར་གྲུ་གསུམ་མཉམ་ཞིང་ཆགས་ཀྱིས་འཐས་པར་བྱས་ཏེ་ཐིག་བཏབ་ལ་ཚོན་བཀྱེ་[^74K]སྟེ།
དབུས་པདྨ་འདབ་མ་བཞི་པ་སྟེ་ལྟེ་བ་ལྗང་གུ་པདྨ་རིགས་ཀྱི་མདོག་ལྟེ་བའི་མུ་ཁྱུད་ནག་པོ་རྡོ་རྗེ་ར་བ་དཀར་པོས་བསྐོར་བ།
གོང་རས་དམར་པོ་མུ་ཁྱུད་སེར་པོ་སྣ་ཚོགས་aཔདྨས་མཚན་པ།
སྒོ་བཞི་རྟ་བབས་སུ་ཡོད་པ་བྲིས་ལ།
མཚན་ཉིད་དང་ལྡན་པའི་བུམ་པ་ལྔ་ལ་རྒྱན་ཐམས་ཅད་ཀྱིས་བརྒྱན་པ།
ལྷ་སོ་སོའི་མཚན་མ་བཏབ་ལ་སོ་སོའི་གནས་སུ་བཞག
།སྒོ་བཞིར་ཕུར་བུ་བཞི་ལ་དར་ལེ་བརྒན་གྱི་ཅོན་པན་བཏགས་ལ་གཟུགས།
དེ་ཡང་རས་ཀྱི་སྐུད་པ་ལ་aརྨ་བྱའི་མདོངས་ཀྱིས་སྦྲེལ་ལོ།
།པཱུ་ཛའི་བྱེ་བྲག་ལྔ་ལྔ་བཤམ།
ཕྱོགས་སྐྱོང་བའི་གཏོར་མའི་ཚོགས་ལེགས་པར་བཤམས་ལ།
དེ་ནས་དབུས་ཀྱི་བུམ་པ་ལ་རྡོ་རྗེ་རྣམ་པར་འཇོམས་པ་[^75K]སྐུ་མདོག་ལྗང་གུ་རྒྱན་ཐམས་ཅད་ཀྱིས་བརྒྱན་པ།
དེ་ཉིད་ཀྱི་སྔགས་དང་ཕྱག་རྒྱས་སྤྱན་དྲངས་ལ་བཞུགས་སུ་aགསོལ་བ་དང་།
དེ་ནས་ལྕགས་ཀྱུ་དང་ཞགས་པ་དང་ལྕགས་སྒྲོག་དང་དྲིལ་བུའི་ཕྱག་རྒྱ་བཅིངས་ལ།
ཨོཾ་བཛྲ་ཨཾ་ཀུ་ཤ་སྭཱ་ཧཱ།
ཨོཾ་བཛྲ་པཱ་ཤ་སྭཱ་ཧཱ།
ཨོཾ་བཛྲ་སྥོ་ཊ་སྭཱ་ཧཱ།
ཨོཾ་བཛྲ་གྷཎྜེ་སྭཱ་ཧཱ་ཞེས་སོ་སོའི་བུམ་པ་ལ་དམིགས་ཏེ།
ལན་ཉི་ཤུ་རྩ་གཅིག་ཏུ་བརྗོད་པས་ཤར་ཕྱོགས་ཀྱི་བུམ་པར་པདྨ་དང་aཟླ་བའི་སྟེང་དུ།
ཛཿལས་[^76K]ལས་ལྷ་མོ་མདོག་དཀར་མོའི་ལག་ན་ལྕགས་ཀྱུ་ཐོགས་པ་ཞལ་བག་ཙམ་ཁྲོ་བ་རྒྱན་ཐམས་ཅད་ཀྱིས་བརྒྱན་པ།
སྐྲ་སེར་པོ་གྱེན་ལ་བརྫེས་པ[^77K]།
སྤྱན་དམར་པོ་[^78K]བསྐྱེད་དོ།
།ལྷོར་ཧཱུཾ་ལས་ལྷ་མོ་སེར་མོ་རྒྱན་སྣ་ཚོགས་པས་བརྒྱན་པ།
ཕྱག་ན་རྡོ་རྗེ་ཞགས་པ་རྩེ་གསུམ་པས་aམཚན་པ་ཐོགས་པ་ཐོད་པས་[^79K]བརྒྱན་པ་བསྐྱེད་དོ།
།ནུབ་ཏུ་བཾ་ལས་ལྷ་མོ་དམར་མོ་ཕྱག་ན་ལྕགས་སྒྲོག་ཉི་ཟླས་མཚན་པ་བསྐྱེད་དོ།
།བྱང་དུ་ཧོཿལས་ལྷ་མོ་ལྗང་སེར་ལག་ན་དྲིལ་བུ་དཀྲོལ་བ་བསྐྱེད་ལ།
དེ་དག་གི་སྙིང་གར་ཟླ་བའི་དཀྱིལ་འཁོར་གྱི་སྟེང་དུ་སོ་སོའི་ཡེ་ཤེས་སེམས་དཔའ་aསྤྱན་དྲངས་ལ།
ཡེ་ཤེས་སེམས་དཔའི་སྙིང་གར་སོ་སོའི་ས་བོན་ལ་སོ་སོའི་སྔགས་ཀྱི་ཕྲེང་བས་བསྐོར་བའི་སྔགས་ཀྱི་རང་སྒྲ་ལ་དམིགས་ཏེ།
བདག་ཉིད་ཀྱིས་ཁྲུས་བྱས་ལ་བཟླས་པ་བྱའོ།
།ཨོཾ་ཛ་ཡེ་སྭཱ་ཧཱ།
ཨོཾ་[^80K]བི་ཛ་ཡེ་སྭཱ་ཧཱ།
ཨོཾ་ཨ་ཛི་ཏེ་སྭཱ་ཧཱ།
ཨོཾ་ཛྭཱ་[^81K]ལ་སྭཱ་ཧཱ་ཞེས་སོ་སོའི་བུམ་པ་ལ་aདམིགས་ཏེ།
ཁྲི་ཕྲག་རེ་བཟླས་ཏེ་སྟོང་གིས་མཆོད་པ་འབུལ[^82K]།
སྤྱན་དྲང་བ་དང་བཞུགས་སུ་གསོལ་བ་དང་།
ཕྱག་བཙལ་བ་དང་བསྟོད་པ་བསྟོད་པ་རེ་[^83K]བྱ།
དེ་ལྟར་བཟླས་པ་བྱས་ལ་ལྷ་སོ་སོ་འོད་དུ་ཞུ་[^84K]ཆུ་བདུད་རྩིར་གྱུར་པ་ལས་ལྷ་མོ་[^85K]གྲངས་མེད་པ་འཕྲོས་པ་ལས།
ཕྱི་ནང་གི་དབང་བདག་ལ་བསྐུར་aབར་[^86K]དམིགས་ལ།
དེ་ནས་སློབ་མ་བསྐྱེད་པ་ལ་སོགས་པ་བྱས་ལ་དཀྱིལ་འཁོར་དུ་གཞུག་པ་དབང་བསྐུར་བར་བྱའོ།
།དེ་ནས་བ་ལིཾ་གཏང[^87K]།
བཀྲ་ཤིས་གསོལ།
དཀྱིལ་འཁོར་བསྡུ།
སློབ་མས་བླ་མ་ལ་ཡོན་དབུལ།
སྒོ་མ་བཞིའི་དཀྱིལ་འཁོར་དུ་དབང་བསྐུར་བའི་[^88K]ཆོ་ག
།རིན་པོ་aཆེ་དྲི་མ་མེད་པ་ཞེས་བྱ་བ་དཔལ་མར་མེ་མཛད་ཀྱིས་མཛད་པ་རྫོགས་སོ།
།༄༅།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ།
།རྒྱལ་པོ་ཆེན་པོ་བཞིའི་དཀྱིལ་འཁོར་དུ་དབང་བསྐུར་བར་[^89K]འདོད་པའི་སྒྲུབ་པ་པོ་དམ་ཚིག་དང་ལྡན་པས།
གནས་ཁང་ཡིད་དང་མཐུན་པར་aསའི་ཆོ་ག་རྣམས་རྫོགས་པར་བྱས་ལ།
རྒྱལ་པོ་ཆེན་པོ་བཞིའི་དཀྱིལ་འཁོར་བཞེངས་ལ།
ས་སྟེགས་གྲུ་གསུམ་མཉམ་ཞིང་ཆགས་ཀྱིས་འཐས་པར་བྱ་ཞིང་།
དེ་ནས་ཐིག་ལེའུ་ཙེ་[^90K]དགུར་བཏབ་ལ་ལེའུ་[^91K]ཙེ་ལྔ་པ་གྲུ་བཞི་སྒོ་བཞི་པ།
དབུས་ཀྱི་ལེའུ་[^92K]ཙེ་དཀར་པོ་ཤར་ལྗང་ལྷོ་ནག་པོ།
ནུབ་aདམར་པོ་བྱང་སེར་པོ་དེའི་བར་གྱི་རྩིག་པ་སྔོན་པོ་ལ་གསེར་གྱི་དོང་ཙེ་བརྩེགས་པ།
གྲྭ་རྣམས་སུ་བུམ་པ་དམར་པོ་དཔག་བསམ་གྱི་ཤིང་དང་།
ནོར་བུའི་ནང་ན་ཆུ་འབབ་པ་[^93K]བྲི།
གྲུའི་དུམ་བུ་ལྗང་གུར་བྱ།
སྒོ་རིམ་[^94K]དང་འདྲ་བ་བྲིས་ལ་བུམ་པ་ལྔ་ལ་སོགས་པ་[^95K]སྐུ་མདོག་མཐུན་པའི་ཚོན་གྱིས་བསྒྱུར་ལ།
aསོ་སོའི་ཕྱག་མཚན་བཏབ་ལ་སོ་སོའི་གནས་སུ་བཞག་ལ་སྐུད་པ་སྔོན་དམར་གྱིས་སྦྲེལ་ལ།
ཕྱོགས་མཚམས་སུ་མེ་ལོང་གི་ཕྲེང་བ་དང་།
དར་སྣ་དང་།
དྲིལ་བུ་གཡེར་ཁའི་[^96K]དྲ་བས་བྲེས་སོ།
།སྟེང་ནས་རས་དཀར་པོའི་གདུགས་ཀྱིས་བཀབ་ལ།
རྒྱན་སྣ་ཚོགས་པས་aབརྒྱན་པར་བྱའོ།
།ཤོག་བུ་ལ་རྒྱལ་པོ་ཆེན་པོ་བཞིའི་གཟུགས་བྲིས་ལ་མདའ་ལ་བཏགས་ལ་གནས་སུ་གཟུགས་སོ།
།དེ་ནས་བགེགས་བསྐྲད་པ་ལ་སོགས་པ་བྱས་ལ་དབུས་ཀྱི་བུམ་པ་ལ་དཔལ་རྡོ་རྗེ་རྣམ་འཇོམས་སྐུ་མདོག་དཀར་པོར་གྱུར་[^97K]ཏེ་བུམ་པའི་ཕྱག་རྒྱས་སྤྱན་དྲངས་ཏེ་སྔགས་བརྒྱ་རྩ་aབརྒྱད་བརྗོད་ལ་པཱུ་ཛ་ལ་སོགས་རྫོགས་པར་དབུལ།
དེ་ནས་ཤར་ཕྱོགས་ཀྱི་བུམ་པར་རཱ་ཛ་ཡུལ་འཁོར་སྲུང་སྤྱན་དྲངས་ཏེ།
ལག་པ་གཡོན་པ་པི་ཝང་ལེན་པ་ལྟར་བྱས་ལ་ཨོཾ་ཌྷྲྀ་[^98K]སྭཱ་ཧཱ་ཞེས་པ་[^99K]བརྒྱ་བརྗོད་པས་བུམ་པའི་ནང་དུ་ཟླ་བའི་དཀྱིལ་འཁོར་གྱི་སྟེང་དུ་སེང་གེའི་གདན་གྱི་སྟེང་དུ།
ཡུལ་འཁོར་aསྲུང་[^100K]ལྗང་གུ་རིན་པོ་ཆེའི་རྒྱན་རྣམས་ཀྱིས་བརྒྱན་པ།
དར་གྱི་ལྷབ་ལྷུབ་དང་བསེའི་རྨོག་ཞུ་གསོལ་བ།
ཕྱག་གཡས་པས་[^101K]པི་ཝང་འཛིན་པ་གཡོན་གྱིས་ལེན་པ་བསྐྱེད་དོ།
།ལྷོའི་བུམ་པར་འཕགས་སྐྱེས་པོ་སྤྱན་དྲངས་ཏེ།
བསྐྱེད་པ་ནི་ལག་པ་གཡས་པའི་མཛུབ་མོ་དང་གུང་མོ་དང་[^102K]སྦྱར་ཏེ་བསྒྲེངས་aལ།
ཨོཾ་བཱི་སྭཱ་ཧཱ་ཞེས་བརྒྱ་བརྗོད་པས།
འཕགས་སྐྱེས་པོ་སྐུ་མདོག་ནག་པོ་དར་གྱི་ལྷབ་ལྷུབ་དང་རིན་པོ་ཆེ་དང་བསེའི་རྨོག་ཞུ་གསོལ་བ།
ཕྱག་ན་རལ་གྲི་བསྣམས་པ་སྔ་མ་བཞིན་དུ་བསྐྱེད་དོ།
།ནུབ་ཀྱི་བུམ་པར་སྤྱན་མི་བཟང་སྤྱན་དྲངས་ཏེ་བསྐྱེད་པ་ནི་གཡོན་པའི་མཛུབ་མོ་ཞགས་པ་ལྟར་བྱ་aསྟེ།
ཨོཾ་ཀྵ་སྭཱ་ཧཱ་ཞེས་པ་བརྒྱ་བརྗོད་པས་སྤྱན་མི་བཟང་སྐུ་མདོག་དམར་པོ་དར་ལ་སོགས་པས་བརྒྱན་པ།
སྦྲུལ་མགོ་བདུན་གྱིས་བསྐོར་བ་[^103K]སྤྱན་དམར་[^104K]ལ་འབུར་བ།
ཕྱག་ན་ཆུ་སྲིན་དང་ཞགས་པ་བསྣམས་པ་བསྐྱེད་དོ།
།བྱང་གི་བུམ་པ་ལ་རྣམ་ཐོས་སྲས་སྤྱན་དྲངས་ཏེ་བསྐྱེད་པ་ནི།
aལག་པ་གཉིས་ཀྱིས་མཐེ་བོང་གཟེ་མོའི་རྣ་བ་ལྟར་བྱས་ལ།
ཨོཾ་བཻ་སྭཱ་ཧཱ་ཞེས་[^105K]བརྗོད་པས་རྣམ་སྲས་མདོག་སེར་པོ་གསེར་བཙོ་མ་འདྲ་བ་དར་ལ་སོགས་པས་བརྒྱན་པ་ཕྱག་ན་ནེེའུ་ལེའི་རྐྱལ་པ་[^106K]གསེར་གྱི་དོང་ཙེས་བཀང་བ་[^107K]བསྐྱེད་དོ།
།དེ་ནས་སྒྲུབ་པ་པོ་བདག་ཉིད་ཀྱིས་ཁྲུས་བྱས་ལ།
གོས་གསར་aཔ་གྱོན་ཏེ།
བཟླས་པ་བྱ་བ་ནི་ལྷ་དེ་དག་གི་སྙིང་གའི་དཀྱིལ་འཁོར་གྱི་སྔགས་ཀྱི་རང་སྒྲ་ལ་སོགས་པ་དམིགས་ཏེ།
ཨོཾ་ཙ་ར་ནི་ཙ་ར།
ཨོཾ་ཧ་ར་ཧ་ར།
ཨོཾ་ས་ར་ས་ར་སྭཱ་ཧཱ།
ཨོཾ་མཱ་ར་ཡ་སྭཱ་ཧཱ།
ཨོཾ་བི་དཱ་ར་ཡ་སྭཱ་ཧཱ་ཞེས་བུམ་པ་རེ་ལ་ཁྲི་ཕྲག་རེ་སོ་སོའི་ལས་ཀྱི་སྔགས་བཟླས་ཤིང་དེ་ཉིད་aམཆོད་པ་ལ་སོགས་པ་བྱ་སྟེ།
དབང་བསྐུར་བ་ལྟར་དབང་བསྐུར་རོ།
།གཏོར་མ་གཏོང་བ་[^108K]ལ་སོགས་པ་སྤྱིར་འདྲའོ།
།རྒྱལ་པོ་ཆེན་པོ་བཞིའི་དཀྱིལ་འཁོར་དུ་དབང་བསྐུར་བ་དཔལ་མར་མེ་མཛད་ཀྱིས་མཛད་པ་རྫོགས་སོ།
།༄༅།
།དཔལ་རྡོ་རྗེ་རྣམ་པར་འཇོམས་པ་aལ་ཕྱག་འཚལ་ལོ།
།ཕྱོགས་སྐྱོང་བ་[^109K]བཅུའི་དཀྱིལ་འཁོར་དུ་དབང་བསྐུར་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས་གནས་ཁང་ཡིད་དང་མཐུན་པར་ཕྱོགས་སྐྱོང་བ་རྣམས་ཀྱི་དཀྱིལ་འཁོར་བཞེངས་ཏེ།
སའི་ཆོ་ག་ལ་སོགས་པ་དབང་བསྐུར་བ་བཞིན་བྱས་ལ།
དཀྱིལ་འཁོར་aགྲུ་གསུམ་ཤིན་ཏུ་མཉམ་ཞིང་ལེགས་པར་བྱས་[^110K]ལ་ཐིག་བཏབ་སྟེ།
དབུས་སུ་གྲུ་བཞི་པ་དམར་པོར་བྱའོ།
།དེའི་ཕྱི་རོལ་དུ་སྣམ་བུ་གྲུ་བཞི་པ་རིན་པོ་ཆེའི་ཁང་བུ་བཅུ་དང་བཅས་པ་བྲིའོ།
།སྒོ་ནི་རིགས་དང་མཐུན་པར་བྲིས་ལ་བུམ་པ་བཅུ་གཅིག་རྒྱན་རྣམས་ཀྱིས་བརྒྱན་ལ།
ལྷ་སོ་aསོའི་གནས་སུ་བཞག་སྟེ།
བཅུ་པོའི་མགུལ་བར་དར་སྣ་ཚོགས་པས་སྤྲེལ་རྨ་བྱ་དང་མེ་ལོང་གིས་བྲིའོ།
།གཙོ་བོའི་བུམ་པ་ལ་གཟུངས་ཐག་བཞི་བཏགས་ལ།
དཀྱིལ་འཁོར་གྱི་སྒོ་བཞི་རྡོ་རྗེ་བཞི་ལ་བརྟོད་[^111K]ལ་བཞག་གོ།
།དཀྱིལ་འཁོར་གྱི་མཐའ་རྣམས་སུ་ཧོམ་བཅུ་བརྩིགས་[^112K]ལ་aབགེགས་རྣམས་ཀྱི་མིང་བྱང་དང་བཅས་པ་བྱ་སྟེ་ཅི་རིགས་པའི་སྦྱིན་སྲེག་བྱའོ།
།མཆོད་པའི་བྱེ་བྲག་ཅི་འབྱོར་པ་དང་།
རབ་ཏུ་གཙང་མའི་བ་ལིཾ་ཆེན་པོ་བཅུ་གཅིག་གིས་[^113K]དཀྱིལ་འཁོར་གྱི་མཐའ་མ་[^114K]བསྐོར་ལ་བཞག་གོ།
།གཏོར་མ་དེ་དག་རེ་རེ་ལ་ལྷ་བཤོས་དང་མར་མེ་དང་སྤོས་དང་ཤོག་ཤོག་གི་aགདུགས་རེ་དང་།
དར་དམར་པོའི་བ་དན་དང་།
རྨ་བྱའི་རྒྱལ་མཚན་དང་།
སེང་གེ་རེ་གཟུགས་སོ།
།ཞི་བ་དང་རྒྱས་པ་དང་དབང་དང་དྲག་ཤུལ་གྱི་སྙིང་པོ་ཇི་ལྟར་རིགས་པས་མཐའ་བརྟེན་པར་བྱ་སྟེ།
དེ་ནས་བགེགས་བསལ་བ་ལ་སོགས་པའི་ཆོ་ག་རྫོགས་པར་བྱས་ལ་དབུས་སུ་རྡོ་རྗེ་aརྣམ་འཇོམས་སྐུ་མདོག་དམར་པོར་བསྒྱུར་ལ་བྱའོ།
།དེ་ཡང་དམ་ཚིག་གི་ཕྱག་རྒྱ་དང་སྔགས་ཀྱིས་སྤྱན་དྲང་ངོ་།
།དེ་ནས་ཕྱོགས་སྐྱོང་བའི་[^115K]སོ་སོའི་ཕྱག་རྒྱས་སོ་སོའི་བུམ་པར་སྤྱན་དྲངས་ཏེ་གོ་རིམས་ཀྱིས་[^116K]སྙིང་པོ་བརྒྱ་རྩ་བརྒྱད་བཟླས་སོ།
།ཨོཾ་ཨི་སྭཱ་ཧཱ།
ཨོཾ་ཨ་aསྭཱ་ཧཱ།
ཨོཾ་ཡ་སྭཱ་ཧཱ།
ཨོཾ་རི་སྭཱ་ཧཱ།
ཨོཾ་ཡཾ་སྭཱ་ཧཱ།
ཨོཾ་བྷུ་སྭཱ་ཧཱ།
ཨོཾ་ཨིཾ་སྭཱ་ཧཱ།
ཨོཾ་ཨ་སྭཱ་ཧཱ།
དེ་དག་གི་མཐའ་ཡང་ཛ་དང་ཧཱུཾ་དང་ཕཊ་དང་སྟེ།
སྡེ་བཞི་ཞི་རྒྱས་ཀྱིས་[^117K]དབྱེའོ།
།དེ་ལྟར་སོ་སོའི་བུམ་པའི་ནང་དུ་པདྨ་དང་ཟླ་བའི་སྟེང་དུ་བརྒྱ་བྱིན་སེར་པོ་ལག་ན་རྡོ་རྗེ་ཐོགས་པ་བཙུན་མོ་དང་ལྷན་ཅིག་aཏུ་གླང་པོ་ཆ་ཞོན་པ་བསྐྱེད་དོ།
།མེ་ལྷ་ནི་དྲང་སྲོང་གི་ཆ་ལུགས་དང་དབྱུ་[^118K]གུ་དང་།
རིལ་བ་སྤྱི་བླུགས་དང་།
བགྲང་ཕྲེང་དང་བླུགས་གཟར་ཐོགས་པ་མདོག་དམར་པོ་རལ་ཞོན་པ་བསྐྱེད་དོ།
།གཤིན་རྗེ་མདོག་ནག་པོ་རྒྱན་ཐམས་ཅད་ཀྱིས་བརྒྱན་པ་བེེ་ཅོན་ཐོགས་པ་མ་ཧེ་ལ་ཞོན་པ་བསྐྱེད་དོ།
།aལྷོ་ནུབ་ཀྱི་བུམ་པར་བདེན་བྲལ་མདོག་དམར་པོ་མཆེ་བ་གཙིགས་པ[^119K]།
ལག་ན་རལ་གྲི་ཐོགས་པ་མི་ལ་ཞོན་པ་བསྐྱེད་དོ།
།ནུབ་ཏུ་ཆུ་ལྷ་མདོག་དཀར་པོ་རྒྱན་ཐམས་ཅད་ཀྱིས་བརྒྱན་པ།
པདྨ་དང་ཞགས་པ་ཐོགས་པ་བུམ་པ་སྔོན་པོའི་སྟེང་ན་འདུག་པ་བསྐྱེད་དོ།
།ནུབ་བྱང་དུ་རླུང་ལྷ་མདོག་དུད་aཀ་བསིལ་ཡབ་ཐོགས་པ་འཁོར་ལོ་ལ་ཞོན་པ་བསྐྱེད་དོ།
།བྱང་དུ་ཀུ་བེ་[^120K]ར་མདོག་སྣ་ཚོགས་པ་དབྱུག་ཏོ་ཐོགས་བ་རྟ་ལ་ཞོན་པ་བསྐྱེད་དོ།
།བྱང་ཤར་དུ་དབང་ལྡན་མདོག་དཀར་པོ་ལ་མགྲིན་པ་སྔོ་བ་གླང་མཆོག་སྔོན་པོ་ལ་ཞོན་པ་ལག་པ་བཞི་ལ་སྦྲུལ་སེ་རལ་ཁར་ཐོགས་པ་གཅིག་གིས་རལ་གྲི་aགཅིག་ན་མདུང་རྩེ་གསུམ་པ།
གཡས་ཡུམ་དཀའ་ཐུབ་ཟློག་[^121K]མ་ལ་འཁྱུད་པ་ལག་པ་གཅིག་གིས་དམ་པ་སྦྱིན་པ་བསྐྱེད་དོ།
།སྟེང་དུ་ཟླ་བ་ནི་མདོག་དཀར་པོ་པདྨ་ཐོགས་པ་བསྐྱེད་དོ[^122K]ངང་པ་ལ་ཞོན་པ་མདུན་དུ་བུད་མེད་རྔ་མའི་བསིལ་ཡབ་ཐོགས་པ་[^123K]བསྐྱེད་དོ།
།དེ་ཉིད་ཀྱི་བུམ་པར་ཉི་མ་aམདོག་དམར་བར་བསྐྱེད་དོ།
།ལག་པ་ན་པདྨ་ཐོགས་པ་བསྐྱེད་དོ།
།ཡང་དབང་ལྡན་གྱི་འོག་སྟེ་འོག་གི་ཕྱོགས་སུ་སའི་ལྷ་མོ་ལྟེ་བ་མན་ཆད་དམར་མོ་ཡན་ཆད་གསེར་ལས་གྲུབ་པ།
རིན་པོ་ཆེ་སྣ་ཚོགས་པས་བརྒྱན་པ་ལག་ན་རིན་པོ་ཆེའི་[^124K]གཏེར་གྱི་བུམ་པ་ཐོགས་པ།
སྦྲུལ་ལ་ཞོན་པ་བསྐྱེད་དོ།
།aདེ་ལྟར་བསྐྱེད་ལ་ཨ་ལས་བྱུང་བའི་ཡེ་ཤེས་སེམས་དཔའ་སྤྱན་དྲངས་ཏེ།
སོ་སོའི་སྙིང་པོ་ཐུགས་ཀའི་ཟླ་བའི་དཀྱིལ་འཁོར་གྱི་སྟེང་དུ་བཞུགས་པ་དེ[^125K]།
དེ་ཀུན་གྱི་སྙིང་ག་ནས་སོ་སོའི་སྔགས་ཀྱི་ཕྲེང་བ་ལ་དམིགས་ལ།
བཟླས་པ་བརྩམ་པར་བྱའོ།
།ན་མཿཙཎྜ་བཛྲ་ཀྲོ་དྷཱ་[^126K]ཡ།
ཧུ་ལུ་ཧུ་ལུ།
aཏིཥྛ་ཏིཥྛ།
བནྡྷ་བནྡྷ།
ཧ་ན་ཧ་ན།
ཨ་མྲྀ་ཏེ་ཧཱུཾ་ཕཊ།
བེ་ག་ར་ཎ[^127K]།
ཨ་ཛི་ཏེ།
ཛྭ་ལ་ཛྭ་ལ་ཛྭ་[^128K]ལ།
ཏི་ཊི་ཏི་ཊི།
ཏིངྒ་ལེ།
ད་ཧ་ད་ཧ།
ཏེ་ཛོ་བ་[^129K]ཏི།
ཏི་ལི་ཏི་ལི་བནྡྷ་བནྡྷ་སྭཱ་ཧཱ་ཞེས་བུམ་པ་རེ་རེ་ལ་བརྒྱ་རྩ་བརྒྱད་བཟླས་ཏེ།
མཆོད་པ་དང་།
ཕྱོགས་སྐྱོང་དང་གཙོ་བོ་ལ་བསྟོད་པ་ལ་སོགས་པ་ཅི་རིགས་པར་བྱས་ལ་རོལ་མོ་aདང་།
སིལ་སྙན་རྣམས་ཀྱིས་རབ་ཏུ་མཉེས་པར་བྱ་ཞིང་སྤོས་དང་འོ་མ་ལ་སོགས་པས་མཆོད་པའམ་སྦྱིན་སྲེག་བྱའོ།
།དེ་ནས་སློབ་མ་ལས་ཐམས་ཅད་པའི་བུམ་པས་ཁྲུས་ཆུ་ནས་བཏོན་ནས་གོས་གསར་པ་གྱོན་ཏེ་མཎྜལ་དབུལ་བ་ལ་སོགས་པ་བྱ་སྟེ།
དཀྱིལ་འཁོར་དུ་འཇུག་པ་དང་།
aམེ་ཏོག་གཏོར་བ་དང་།
གང་ལ་ཕོག་པའི་སྐུ་མདོག་དང་ཕྱག་མཚན་བསྟན་ཅིང་།
དེ་ཉིད་ཀྱི་སྙིང་པོ་བརྒྱ་རྩ་བརྒྱད་ཟློས་སུ་གཞུག་གོ།
།དེ་ནས་སྒྲ་རྣམ་པ་སྣ་ཚོགས་དང་བཅས་པས་དབང་བསྐུར་བར་བྱའོ།
།དབང་བསྐུར་བ་བཞིན་དུ་ཆོ་གའི་ལྷག་མ་མ་ལུས་པར་བྱའོ།
།དེ་ནས་ཡང་མཆོད་aཡོན་ལ་སོགས་པ་ཕུལ་ནས་གཏོར་མའི་ཆོ་ག་རྒྱས་པར་བྱའོ།
།དེ་ནས་བྱིན་གྱིས་བརླབ་པ་ཡང་ཚུལ་བཞིན་དུ་བྱས་ལ་གཏོར་མ་དེ་དག་ལ་དར་སྣ་ཚོགས་དང་གདུགས་དང་བཅས་པས་སྣང་གསལ་སྤང་སྟེ་[^130K]རི་མཐོན་པོའམ་ནགས་ཚལ་སྟུག་པོར་བསྐྱལ་ལོ།
།དུང་ལ་སོགས་པའི་སྒྲ་སྣ་aཚོགས་པ་དང་ལྡན་པ་དང་།
སྒྲུབ་པ་པོ་རྣམས་ཀྱང་རྒྱན་སྣ་ཚོགས་པས་བརྒྱན་པ་ལ།
ལག་པ་དང་རྐང་པའི་གར་དང་ལྡན་པས་ཉི་མ་རྩེ་ཤར་ལ་བསྐྱལ།
ནང་དུ་ལོག་ལ་བགེགས་མནན་པའི་ཆོ་ག་བྱ།
དེ་ནས་བཀྲ་ཤིས་གསོལ།
དཀྱིལ་འཁོར་བསྡུ།
བླ་མ་ལ་ཡོན་དབུལ་ལོ།
།བསོད་aནམས་རྫོགས་པའི་དོན་དུ་སྟོན་མོ་བྱ།
ཆོ་གའི་ལྷག་ཆད་ཁ་བསྐང་བའི་[^131K]དོན་དུ་ཡི་གེ་བརྒྱ་པ་བཟླས།
ལྷ་རྣམས་སློབ་མ་དང་གཉིས་སུ་མེད་པར་བསྟིམ།
སྙིང་པདྨ་འདབ་མ་བརྒྱད་པའི་ནང་དུ་བཞུགས་པར་བྱའོ།
།སློབ་མས་བླ་མ་ལ་ཡོན་ཕུལ་ལ་དགའ་བ་དང་ཡི་རང་བར་[^132K]བྱའོ།
།ཕྱོགས་aསྐྱོང་བ་བཅུའི་དཀྱིལ་འཁོར་དུ་དབང་བསྐུར་བའི་ཆོ་ག་དཔལ་མར་མེ་མཛད་ཀྱིས་མཛད་པ་རྫོགས་སོ།
།༄༅།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ།
།གཟའ་ཆེན་པོ་བརྒྱད་ཀྱི་དཀྱིལ་འཁོར་དུ་དབང་བསྐུར་བར་འདོད་པའི་སྒྲུབ་པ་པོ་aདམ་ཚིག་དང་ལྡན་པས་གནས་ཡིད་དང་མཐུན་པར་གཟའ་ཆེན་པོ་བརྒྱད་ཀྱི་དཀྱིལ་འཁོར་བཞེངས་ཏེ་སའི་ཆོ་ག་ལ་སོགས་པ་སྔོན་དུ་སོང་བས་ས་སྟེགས་གྲུ་བཞི་པ་ལ་ཤིན་ཏུ་མཉམ་པར་བྱ་སྟེ།
ཐིག་བཏབ་ལ་ཚོན་རྩི་སྣ་སོགས་པས་[^133K]དཀྱིལ་འཁོར་ལེའུ་[^134K]ཙེ་དགུ་པ་ལ་སོ་སོའི་མདོག་དང་མཐུན་པ་སྒོ་aབཞི་དང་བཅས་པ་བྲི་བར་བྱའོ།
།དེ་ནས་བུམ་པ་དགུ་ལ་སོ་སོའི་མཚན་མ་བཏབ་ལ་གནས་སུ་གཞག་པར་བྱའོ།
།གྲྭ་རྣམས་སུ་ཕུར་བུ་དང་རྡོ་རྗེ་སྐུད་པས་སྦྲེལ་ལ་མཁས་པས་གཟུགས་སོ།
།དེ་ལྟར་བྱས་པ་[^135K]སོ་སོའི་གནས་སུ་མཚན་མ་བྲིས་ཏེ།
ངོས་བཞིར་[^136K]རྡོ་རྗེ་དང་རིན་པོ་ཆེ་དང་།
པདྨ་aདང།
རྒྱ་གྲམ་བྲིའོ།
།དབུས་སུ་རྣམ་འཇོམས།
ཤར་དུ་པ་བ་སངས།
ནུབ་ཏུ་ཟླ་བའི་མཚན་མ།
ལྷོར་ཕུར་བུ།
བྱང་དུ་ལྷག་པ།
ཤར་ལྷོར་མིག་དམར།
ལྷོ་ནུབ་ཏུ་སྒྲ་གཅན་འཛིན།
ནུབ་བྱང་དུ་ཉི་མ།
བྱང་ཤར་དུ་སྤེན་པའི་མཚན་མ་བྲིའོ།
།སྒོ་རྣམས་སུ་ལྕགས་ཀྱུ་ཞགས་པ་ལྕགས་aསྒྲོག་དྲིལ་བུ་བྲིའོ།
།དེ་ནས་སོ་སོའི་སྔགས་དང་ཕྱག་རྒྱས་སྤྱན་དྲངས་ཏེ།
ལག་པ་གཉིས་འཁོར་ལོ་ལྟར་བྱས་ལ།
ཨོཾ་ན་མཿཙཎྜ་[^137K]ཙཎྜ་བཛྲ་པཱ་ཎ་[^138K]ཡེ་ཧཱུཾ་ཞེས་བརྗོད་པས།
དབུས་སུ་རྣམ་འཇོམས་སྐུ་མདོག་དཀར་པོ་གཡས་འཁོར་ལོ་གཡོན་བུམ་པ་འཛིན་པ།
རྒྱན་ཐམས་ཅད་ཀྱིས་བརྒྱན་པ་aབསྐྱེད་དོ།
།ལག་པ་གཡས་པ་བཀན་ལ་པདྨའི་ཚུལ་དུ་བསྟན་ལ།
ན་མོ་ར་ཏི་བི་ཡ་སརྦ་སྭ་ཏ་ལྷ་[^139K]ཏ་ཀ་ར་ཧི་ཧི་ཀ་སྭཱ་ཧཱ་ཞེས་བརྗོད་པས།
ཤར་གྱི་བུམ་པ་ལ་པ་བ་སངས་མདོག་དམར་པོ་རྒྱན་ཐམས་ཅད་ཀྱིས་བརྒྱན་པ་བསྐྱེད་དོ།
།ལག་པ་གཡོན་པ་ཁུ་ཚུར་བཅངས་ལ་མཐེ་བོང་དང་མཛུབ་མོ་aསྦྱར་ཏེ་ཟླ་གམ་གྱི་ཚུལ་དུ་བསྟན་ལ།
ན་མཿཙནྡྲཱ་[^140K]ཡ་ཤི་ཏ་ཧ་པྲ་བྷ་བ་མ་ལི་ནི་སྭཱ་ཧཱ་ཞེས་བརྗོད་པས།
ནུབ་ཏུ་ཟླ་བ་མདོག་དཀར་པོ་ངང་པ་ལ་ཞོན་པ་ལག་པ་ན་པདྨ་ཐོགས་པ་དྲུང་ན་བུད་མེད་རྔ་ཡབ་ཐོགས་པ་བསྐྱེད་དོ།
།ལག་པ་གཡོན་བའི་ཁུ་ཚུར་བཅངས་ལ།
ལག་པ་གཡས་པ་དམ་པ་སྦྱིན་aཔའི་ཚུལ་དུ་བྱས་ལ།
ན་མོ་དེ་བ་གུ་རུ་བྷ་ཀི་ཤ་ཡ་ས་ར་ས་[^141K]ཏྱེ་ན་ཧ་ག་རི་རི་སྭཱ་ཧཱ་ཞེས་བརྗོད་པས།
ལྷོར་ཕུར་བུ་སྐུ་མདོག་དཀར་པོ་ཟླ་བའི་སྟེང་ན་འདུག་པ་དར་སེར་པོའི་སྟོད་གཡོགས་གྱོན་པ།
ལག་པ་གཡོན་པ་[^142K]ན་གླེགས་བམ་ཐོགས་པ།
གཡས་ཆོས་སྟོན་པ་འདྲ་བ་བསྐྱེད་དོ།
།ལག་པ་གཉིས་aཁུ་ཚུར་བཅངས་པ་བྲང་དུ་བཞག་[^143K]ལ།
ན་མོ་ཡུ་བཱ་རཱ་ཛཱ་ཡ་[^144K]སརྦ་སཏྭ་པ་ཙ་ལ་ཡ་སྭཱ་ཧཱ་ཞེས་བརྗོད་པས།
བྱང་དུ་གཟའ་ལག་པ་མདོག་སེར་པོ་རྒྱན་ཐམས་ཅད་ཀྱིས་བརྒྱན་པ།
གཡོན་ཨུཏྤལ།
གཡས་དམ་པ་སྦྱིན་པ།
པདྨའི་གདན་ལ་འདུག་པར་[^145K]བསྐྱེད་དོ།
།གཡས་པ་ཁུ་ཚུར་བཅངས་ལ་aམཛུབ་མོ་དང་གུང་མོ་མཚན་མའི་[^146K]ཚུལ་དུ་བྱས་ལ།
ན་མོ་བྷུ་སུ་རཀྟ་[^147K]མ་བྱ་སྲི་ཡ་ག་རྟ་ཨ་པ་ར་ན་ཡ་སྭཱ་ཧཱ།
ཞེས་བརྗོད་པས།
ཤར་ལྷོར་མིག་དམར་མདོག་དཀར་པོ་རྒྱན་ཐམས་ཅད་ཀྱིས་བརྒྱན་པ།
གཡས་རལ་གྲི་གཡོན་ཆད་གྲི་ཐོགས་པ་བསྐྱེད་དོ།
།ལག་པ་གཡོན་བཀན་ལ་སྣོད་ཀྱི་aཚུལ་དུ་བསྟན་ལ།
ན་མོ་བྷི་ཤ་མ་གེའུ་[^148K]སྨྲ་ཤི་ཛ་ལི་ཏ་ཨ་ཙ་ཤ་སྭཱ་ཧཱ་ཞེས་བརྗོད་པས[^149K]།
ལྷོ་ནུབ་ཏུ་སྒྲ་གཅན་མདོག་དུད་ཀ་མིའི་མགོ་ལ་རོ་སྨད་སྦྲུལ་དུ་འཁྱིལ་པ་ལུས་མིག་གིས་ཁེངས་པ།
གཡས་མདའ་གཞུ་གཡོན་རིན་པོ་ཆེའི་སྣོད་འཛིན་པ་བསྐྱེད་དོ།
།ལག་པ་གཉིས་ཁུ་ཚུར་aབཅངས་ལ།
མཐེ་བོང་གཉིས་དང་མཐེའུ་ཆུང་གཉིས་བརྐྱང་སྟེ[^150K]།
ནམ་མཁའི་ཚུལ་དུ་བྱ་སྟེ།
ཨོཾ་མ་ཀ་ཤོ་པ་ཡ་སྭཱ་ཧཱ་ཞེས་བརྗོད་པས།
ནུབ་བྱང་དུ་ཉི་མ་མདོག་དམར་པོ་རྟ་ལ་ཞོན་པ་ལག་པ་གཉིས་པདྨ་ཐོགས་པ་བསྐྱེད་དོ།
།གཡས་ཐལ་མོའི་ཚུལ་དུ་བྱས་ལ་ན་མོ་བྷ་ཧིང་ག་མ་མ་ཧཱ་ཡཱ་[^151K]ན་aཀ་ས་སྭཱ་ཧཱ་ཞེས་བརྗོད་པས།
བྱང་ཤར་དུ་སྤེན་པ་མདོག་ནག་པོ་གོས་དམར་པོ་གྱོན་པ་གཡས་རལ་གྲི་གཡོན་ཞགས་པ་ཐོགས་པ་བསྐྱེད་དོ།
།སྒོ་རྣམས་སུ་གཞན་དང་མཐུན་པའི་སྒོམ་བསྐྱེད་དོ།
།ཁྱམས་རྣམས་སུ་རྒྱུ་སྐར་རྣམས་བསྐྱེད།
དེ་དག་ལ་ཛཿཧཱུཾ་བཾ་ཧོཿཡེ་ཤེས་སེམས་དཔའ་དགུག་aཔ་དང་གཞུག་པ་དང་བཅིང་བ་དང་གཉིས་སུ་མེད་པར་བསྟིམ་པར་བྱས་ལ།
ཡེ་ཤེས་སེམས་དཔའི་དཀྱིལ་འཁོར་ཟླ་བའི་དཀྱིལ་འཁོར་ལ་དམིགས་ཏེ་བསྙེན་པ་བསྐྱར་བ་[^152K]ནི།
ཨོཾ་ཤུ་སྭཱ་ཧཱ།
ཨོཾ་སོ་སྭཱ་ཧཱ།
ཨོཾ་བྲྀ་[^153K]སྭཱ་ཧཱ།
ཨོཾ་བུ་སྭཱ་ཧཱ།
ཨོཾ་ཨཾ་སྭཱ་ཧཱ།
ཨོཾ་ར་སྭཱ་ཧཱ།
ཨོཾ་ཨ་སྭཱ་ཧཱ།
ཨོཾ་ས་སྭཱ་ཧཱ།
aདེ་དག་རེ་རེ་ལ་བརྒྱ་རྩ་བརྒྱད་བཟླས་ལ།
དེ་ནས་མཆོད་པ་དང་བསྟོད་པ་བྱ་སྟེ།
གཟའ་བརྒྱད་རྒྱུ་སྐར་དང་བཅས་པའི་གཏོར་མ་ལ་ཡང་བསྟོད་དོ།
།དེ་ནས་མཆོག་གི་བཟླས་པ་བརྩམ་པར་[^154K]བྱའོ།
།སོ་སོའི་བཟླས་པ་བུམ་པ་ལ་དམིགས་ཏེ།
ཨོཾ་མ་ཧཱ་ཀཱ་ལེ་བེེ་aག་ར་ཎ་ཨ་ཛི་[^155K]ཏེ།
ཛྭ་ལ་ཛྭ་ལ།
ཏི་ཊི་ཏི་ཊི་ཏིང་ག་ལེ་ད་ཧ་ད་ཧ་ཏེ་ཛོ་བ་[^156K]ཏི།
ཏི་ལི་ཏི་ལི་ཧཱུཾ་ཕཊ་སྭཱ་ཧཱ་ཞེས་པ་རེ་རེ་ལ་སྟོང་ཕྲག་རེ་རེ་བཟླས་སོ།
།གཙོ་བོ་ནི་སོ་སོའི་ལས་དང་སྦྱོར།
ལས་སུ་བྱེད་ན་གོང་མའི་སོ་སོའི་སྙིང་པོ་ལ་ཁྲི་ཕྲག་རེ་བསྐྱལ་ལ་ཡང་སྦྱར་རོ།
།དབང་བསྐུར་ན་ཐ་མ་རྣམས་ཀྱིས་aབྱའོ།
།བརྒྱ་བརྒྱའི་བར་དུ་གཟའ་རྣམས་ལ་པཱུ་ཛ་བྱའོ།
།དཀར་གསུམ་མངར་གསུམ་གྱིས་གཟའ་རྣམས་མཉེས་པར་བྱའོ།
།དེ་ནས་སློབ་མ་རྣམས་[^157K]ཁྲུས་བྱས་ཏེ།
གོས་གསར་པ་གྱོན་ལ་བསྐྱེད་པ་ལ་སོགས་པ་སྔོན་དུ་བྱས།
དཀྱིལ་འཁོར་དུ་བཅུག་སྟེ་མེ་ཏོག་དོར་བ་ལ་སོགས་aཔ་དང་།
དབང་བསྐུར་བར་བྱའོ།
།དེ་ནས་ཁྲུས་བྱས་ལ་གཟའ་ཆེན་པོ་བརྒྱད་ཀྱི་བ་ལིཾ་གཏང་[^158K]ངོ་།
།དེའི་འོག་ཏུ་ཕྱོགས་སྐྱོང་དང་བགེགས་ཀྱི་གཏོར་མ་སྒྲ་སྣ་ཚོགས་པ་དང་ལྡན་པས་བཏང་ལ།
དཀྱིལ་འཁོར་བསྡུ་བ་དང་བཀྲ་ཤིས་གསོལ་བ་ལ་སོགས་པ་བྱའོ།
།གཟའ་ཆེན་པོ་བརྒྱད་aཀྱི་དཀྱིལ་འཁོར་དུ་དབང་བསྐུར་བའི་ཆོ་ག་ཉི་མ་བཅུད་ལེན་བྱ་བ་དཔལ་མར་མེ་མཛད་ཀྱིས་མཛད་པ་རྫོགས་སོ།
།༄༅།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ།
།རྒྱུ་སྐར་ཉི་ཤུ་རྩ་བརྒྱད་ཀྱི་དཀྱིལ་འཁོར་དུ་དབང་བསྐུར་བར་འདོད་པའི་སྒྲུབ་པ་པོ་དམ་ཚིག་དང་ལྡན་aཔས་གནས་ཁང་ཡིད་དང་མཐུན་པར་མེ་ཏོག་སིལ་མ་བཀྲམ་ལ་ས་ཆོག་ལ་སོགས་པ་སྔོན་དུ་སོང་བས་རྒྱུ་སྐར་རྣམས་ཀྱི་དཀྱིལ་འཁོར་བཞེངས་ཏེ་དབུས་པདྨ་འདབ་བརྒྱད་ལ་དཀར་པོ་ལྟེ་བ་སྔོན་པོ།
མུ་ཁྱུད་པདྨའི་ཕྲེང་བས་མཛེས་པར་བསྐོར་བ།
ཁྱམས་དར་[^159K]དམར་པོ་ལ་ཤར་ནས་བརྩམས་aནས་སྣ་ཚོགས་ཡིད་དུ་འོང་བའི་ཁང་བུ་བདུན་བདུན་གྱིས་བསྐོར་བ་སྒོ་བཞི་མུ་ཁྱུད་སྣ་ཚོགས་སྐར་མའི་འོད་འཁྲུག་པ་བྲིའོ།
།དེ་ནས་གཙོ་བོའི་མཚན་མ་དང་།
པདྨ་རྣམས་ལ་གཟའ་བརྒྱད་ཀྱི་མཚན་མ་དང་།
ཁང་བུ་རྣམས་སུ་ཤར་ནས་བརྩམས་ཏེ[^160K]།
མདུང་དང་།
མདའ་བོ་ཆེ་དང་།
འཁོར་aལོ་དང་།
གཏུན་ཤིང་དང་།
ཕུབ་དང་།
རལ་གྲི་དང་།
རྔ་ཡབ་དང་།
མེ་དང་།
ཆུ་དང་།
ས་དང་།
རླུང་དང་།
རྒྱལ་མཚན་དང་།
སྦུད་པ་དང་།
རྡོ་རྗེ་དང་།
མེ་ལོང་དང་།
བསེ་ཁ་སྦྱར་དང་།
དངུལ་གྱི་ཕྲེང་བ་དང་།
ཞགས་པ་དང་།
མདའ་དང་།
ལྕགས་ཀྱུ་དང་།
སིན་དྷཱུ་[^161K]རའི་སོལ་བ་aདང།
སེང་གེ་དང་།
ཝ་དང་།
བྱི་ལ་དང་།
གླང་པོ་དང་།
བྱ་རྒོད་དང་།
རི་སྐྱེགས་དང་།
རྨ་བྱ་རྣམས་བྲི་བར་བྱའོ།
།དེ་ནས་བུམ་པ་ཉི་ཤུ་རྩ་དགུ་ལ་རྒྱན་ཐམས་ཅད་ཀྱིས་བརྒྱན་པ།
སོ་སོའི་མཚན་མ་དྲི་སྣ་ཚོགས་པས་བཏབ་ལ།
ཕྱོགས་སུ་གཞག་གོ།
།ཕྱོགས་མཚམས་རྣམས་སུ་aཕུར་བུས་འཁོར་བར་གཞག་གོ།
།དེ་དག་གི་བར་བར་དུའང་ཚོན་སྣ་ཚོགས་པའི་སྐུད་པས་སྦྲེལ་ལོ།
།བདུག་སྤོས་ལ་སོགས་པའི་མཆོད་པའི་ཡོ་བྱད་ཅི་འབྱོར་པ་[^162K]བཤམ་མོ།
།དེ་ནས་གཟའ་དང་[^163K]རྒྱུ་སྐར་གྱི་གཏོར་མ་དང་།
ཕྱོགས་སྐྱོང་རྣམས་ལ་གཏོར་མ་ཚུལ་བཞིན་དུ་བཤམ་མོ།
།དེ་ནས་aཡན་ལག་བདུན་པ་སྔོན་དུ་སོང་བས་སོ་སོའི་བུམ་པར་སྔགས་དང་ཕྱག་རྒྱས་བསྐྱེད་དོ།
།ཤར་གྱི་བུམ་པ་དང་པོ་ནས་བརྩམས་ཏེ་སྨིན་དྲུག་[^164K]དཀར་པོ་ཞལ་གཅིག་ཕྱག་སྟོང་དང་[^165K]ལྡན་པ་ཕྱག་གཡས་[^166K]ན་མདུང་བསྣམས་པ།
ཞལ་ནས་བདུད་རྩིའི་རྒྱུན་འབབ་པ།
ཁྱི་དཀར་པོ་[^167K]ལ་ཞོན་པ་བསྐྱེད་དོ།
།དེ་བཞིན་aདུ་གཞན་[^168K]འདྲ་བ་ལ་སྣར་མ་མདོག་སེར་ལྗང་ཕྱག་ན་མདའ་བོ་ཆེ་ཉ་ལ་ཞོན་པ།
མགོ་མདོག་དཀར་སྨུག་འཁོར་ལོ་སྲེ་མོ་ལ་ཞོན་པ།
ལག་མདོག་དཀར་[^169K]གཏུན་ཤིང་བསྣམས་པ་གླང་ལ་ཞོན་པ།
ནབ་[^170K]སོ་མདོག་དཀར་པོ་[^171K]ཕྱག་ན་ཕུབ་བ་ཕུབ་བ་ལང་[^172K]ལ་ཞོན་པ།
རྒྱལ་མདོག་དཀར་སེར་ཕྱག་ན་[^173K]རལ་གྲི་ཁྱུང་ལ་aཞོན་པ[^174K]།
སྐག་སྔོན་པོ་[^175K]རྔ་ཡབ་བསྣམས་པ་རྟ་ལ་ཞོན་པ་བསྐྱེད་དོ།
།ལྷོ་ཕྱོགས་སུ་མཆུ་མདོག་[^176K]སེར་པ་ལག་པ་བརྒྱ་སྟོང་གྲངས་མེད་པ་རིན་པོ་ཆེའི་རྒྱན་རྣམས་ཀྱིས་བརྒྱན་པ།
ཕྱག་རྣམས་ན་མེ་བསྣམས་པ་བྱ་ལ་ཞོན་བ་བསྐྱེད་དོ།
།གྲེ་མདོག་སྔོ་སྐྱ་ཕྱག་[^177K]ན་ཆུ།
གླང་པོ་[^178K]ལ་ཞོན་པ།
དབོ་[^179K]མདོག་དམར་སྐྱ་aཕྱག་རྣམས་ནས།
སྟག་ལ་ཞོན་པ།
མེ་བཞི་མདོག་དཀར་པོ་ཕྱག་ན་རླུང་།
རིན་པོ་ཆེ་སྣ་བཞིའི་ཁྲི་ལ་གནས་པ།
ནག་པ་མདོག་ནག་པོ་ཕྱག་རྣམས་ན་རྒྱལ་མཚན་གཡག་ལ་ཞོན་པ།
ས་རི་མདོག་སེར་པོ་ཕྱག་ན་སྦུད་པ།
གསེར་གྱི་གདན་[^180K]ལ་བཞུགས་པ།
ས་ག་མདོག་དུད་ཀ་ཕྱག་རྣམས་aརྡོ་རྗེ་གདེངས་པ།
སྦྲུལ་ལ་[^181K]ཞོན་པ་བསྐྱེད་དོ།
།ནུབ་ཏུ་གཟི་བརྗིད་ཆེན་མོ་མདོག་དམར་ཕྱག་རྣམས་[^182K]མེ་ལོང་།
གློག་ལ་ཞོན་པའོ།
།སྣྲོན་མདོག་སེར་སྐྱ་ཕྱག་རྣམས་ན་བསེ་ཁ་སྦྱར།
དྲེད་ལ་ཞོན་པ།
སྣྲུབས་[^183K]སྐུ་མདོག་དམར་སེར་ཕྱག་རྣམས་ན་དངུལ་གྱི་ཕྲེང་བ།
aརླུང་ལ་ཞོན་པ།
ཆུ་སྟོད་མདོག་སྔོན་མོ་ཕྱག་རྣམས་ན་ཞགས་པ།
འབྲུག་ལ་ཞོན་པའོ།
།ཆུ་སྨད་མདོག་ལྗང་སྔོན་ཕྱག་རྣམས་ན་བ་དན་བསྣམས་པ།
ཅེ་སྤྱང་ལ་ཞོན་པ།
གྲོ་བཞིན་མདོག་སྨུག་པོ་ཕྱག་རྣམས་ན་ལྕགས་ཀྱུ་བསྣམས་པ།
སེང་གེ་ལ་ཞོན་པའོ།
།བྱི་བཞིན་མདོག་དམར་སྐྱ་ཕྱག་aརྣམས་ན་སིན་དྷཱུ་[^184K]རའི་སོལ་བ།
ཝ་ལ་ཞོན་པ།
བྱང་དུ་མོན་གྲུ་མདོག་ལྗང་གུ་ཕྱག་རྣམས་ན་སེང་གེ་དཀར་མོ།
དོམ་ལ་ཞོན་པའོ།
།མོན་དྲེ་མདོག་མཐིང་ག་ཕྱག་རྣམས་ན་བེང་མོ།
སྤྲིན་ལ་ཞོན་པའོ།
།ཁྲུམས་སྟོད་མདོག་ལྗང་སེར་ཕྱག་རྣམས་ལ་[^185K]བྱི་ལ་ཁྲ་མོ་བསྣམས་པ།
ངང་པ་aལ་ཞོན་པའོ།
།ཁྲུམས་སྨད་མདོག་ལྗང་སྔོན་ཕྱག་[^186K]ན་གླང་སྔོན་པོ་བསྣམས་པ།
ར་ལ་ཞོན་པ།
ནམ་གྲུ་མདོག་མཐིང་ག་ཕྱག་རྣམས་ན་བྱ་རྒོད་སེར་པོ།
བུམ་པ་ལ་ཞོན་པའོ།
།ཐ་སྐར་མདོག་ལྗང་དམར་ཕྱག་ན་རི་སྐེགས་ཁྲ་མོ།
རྔ་མོ་ལ་ཞོན་པའོ།
།བྲ་ཉེ་མདོག་དུང་སེར་རིན་པོ་ཆེའི་རྒྱན་aསྣ་ཚོགས་པས་བརྒྱན་པ།
ཕྱག་བརྒྱ་སྟོང་ན་རྨ་བྱ་སྔོན་པོ་[^187K]བསྣམས་པ།
ཞལ་གཅིག་པ་ཞལ་ནས་བདུད་རྩིའི་རྒྱུན་འབབ་པ་རུས་སྦལ་ཞོན་པ་བསྐྱེད་དོ།
།དེ་དག་ཀྱང་ས་བོན་ཀུན་ལས་བྱུང་བ་འོད་ཟེར་བརྒྱ་སྟོང་དཔག་ཏུ་མེད་པ་འཕྲོ་བ་བསྐྱེད་དོ།
།སྔགས་ནི་ཨོཾ་ས་སྭཱ་ཧཱ།
ཨོཾ་ལཾ་སྭཱ་ཧཱ།
ཨོཾ་ཏ་[^188K]སྭཱ་aཧཱ།
ཨོཾ་ཕ་སྭཱ་ཧཱ།
ཨོཾ་ཀེ་སྭཱ་ཧཱ།
ཨོཾ་མཾ་སྭཱ་ཧཱ།
ཨོཾ་གྷུ་སྭཱ་ཧཱ།
ཨོཾ་ཁཾ་སྭཱ་ཧཱ།
ཨོཾ་ཉེ་སྭཱ་ཧཱ།
ཨོཾ་སི་སྭཱ་ཧཱ།
ཨོཾ་ཡེ་སྭཱ་ཧཱ།
ཨོཾ་ཝུ་[^189K]སྭཱ་ཧཱ།
ཨོཾ་ཨི་སྭཱ་ཧཱ།
ཨོཾ་གི་སྭཱ་ཧཱ།
ཨོཾ་ར་སྭཱ་ཧཱ།
ཨོཾ་རུ་སྭཱ་ཧཱ།
ཨོཾ་བྷ་སྭཱ་ཧཱ།
ཨོཾ་ཏེ་སྭཱ་ཧཱ།
ཨོཾ་རཾ་སྭཱ་ཧཱ།
ཨོཾ་རི་སྭཱ་ཧཱ།
ཨོཾ་དཾ་སྭཱ་ཧཱ།
ཨོཾ་ཁྲི་སྭཱ་ཧཱ།
ཨོཾ་སྨ་སྭཱ་ཧཱ།
ཨོཾ་aལཾ་སྭཱ་ཧཱ།
ཨོཾ་ཤཾ་སྭཱ་ཧཱ།
ཨོཾ་དྷ་སྭཱ་ཧཱ།
ཨོཾ་ན་སྭཱ་ཧཱ།
ཨོཾ་ཉ་སྭཱ་ཧཱ།
ཞེས་གོ་རིམས་ཀྱིས་སོ་སོའི་ཡེ་ཤེས་སེམས་དཔའ་རྣམས་བསྟིམ་[^190K]ལ།
བུམ་པ་ཞལ་གྱི་བདུད་རྩི་ཆུ་བོའི་རང་བཞིན་དུ་དམིགས་སོ།
།དེ་ནས་མཆོད་པ་དང་བསྟོད་པའི་བྱེ་བྲག་ཅི་རིགས་པར་བྱས་ལ།
ཇི་ལྟར་འདོད་པའི་དོན་ལ་aགསོལ་བ་བཏབ།
དེ་ནས་སློབ་མ་གོས་གསར་པ་[^191K]གྱོན་ལ།
ཁྲུས་ནས་བཏོན་[^192K]ལ་དཀྱིལ་འཁོར་དུ་གཞུག་པ་དང་།
མེ་ཏོག་ཕོག་པའི་ལས་ཀྱི་ལྷ་ངོ་བསྟན་པ་དང་།
དབང་བསྐུར་བར་བྱའོ།
།དེ་ནས་གཏོར་མའི་ཆོ་ག་རྒྱས་པར་བྱའོ།
།གཏོར་མ་ཆུ་ཀླུང་ཆེན་པོར་བསྐྱལ་ལོ།
།དཀྱིལ་aའཁོར་བསྡུ་ཞིང་སློབ་མ་བུམ་པའི་ཆུས་ཁྲུས་བྱ་ཞིང་བཀྲ་ཤིས་གསོལ་བ་དང་།
ཚོགས་ཇི་ལྟར་རིགས་པར་བསག་གོ།
།རྒྱུ་སྐར་ཉི་ཤུ་རྩ་བརྒྱད་ཀྱི་དབང་བསྐུར་བའི་དཀྱིལ་འཁོར་གྱི་ཆོ་ག་རྡོ་རྗེ་གོ་ཆ་མ་ཞེས་བྱ་བ།
དཔལ་མར་མེ་མཛད་བཟང་པོས་མཛད་པ་རྫོགས་སོ།།
།།
a༄༅།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ།
།སེམས་ཅན་གང་དག་སྟོབས་དང་ཡོན་ཏན་འཕེལ་བར་འདོད་པས།
ལྷ་ཆེན་པོ་བརྒྱད་ཀྱི་དཀྱིལ་འཁོར་དུ་དབང་བསྐུར་བར་འདོད་པས།
གནས་ཁང་ཡིད་དང་མཐུན་པར་སེམས་བསྐྱེད་པ་དང་།
ཚོགས་བསགས་པ་[^193K]ཅི་aརིགས་པར་བྱས་ལ།
སའི་ཆོ་ག་དང་སྟ་གོན་ཇི་ལྟར་གསུངས་པ་བཞིན་དུ་བྱས་ལ།
ས་སྟེགས་འདོམ་གང་བ་ལས་ཆགས་ལ་སོགས་པ་ལེགས་པར་བྱས་ལ་ཐིག་བཏབ་ལ་ཆོ་ག་རྫོགས་པར་བྱ་སྟེ།
ལྟེ་བ་སྔོན་པོ་མུ་ཁྱུད་སེར་པོས་བསྐོར་ལ།
པདྨ་དམར་པོ་འདབ་མ་བརྒྱད་པ་མུ་ཁྱུད་པདྨ་aསྣ་ཚོགས་པ།
གྲུ་ཆད་ལྗང་གུ།
ཁྱམས་དང་སྒོ་རྣམས་སུ་ལྡན་པ་བྲིས་ལ་དབུས་སུ་གཙོ་བོའི་མཚན་མའོ།
།ཤར་དུ་ཏྲི་ཤཱུ་ལ་རྩེ་གསུམ་པ།
ནུབ་ཏུ་པདྨ།
བྱང་དུ་འཁོར་ལོ།
ལྷོར་རྡོ་རྗེ་གསུམ་པ།
ཤར་ལྷོར་མདའ།
ལྷོ་ནུབ་ཏུ་གླང་པོ་ཆེའི་མཆེ་བ།
ནུབ་བྱང་དུ་ཞགས་པ།
བྱང་aཤར་དུ་མདུང་ཐུང་བྲིའོ།
།སྒོ་རྣམས་སུ་སྒོ་མའི་མཚན་མ་ལེགས་པར་བྲིས་ལ་བུམ་པ་མཚན་ཉིད་དང་ལྡན་པ་དགུ་ལ་ལྷ་སོ་སོའི་མཚན་མ་བཏབ་ལ།
མགུལ་ཆིངས་ལ་སོགས་པའི་རྒྱན་གྱིས་བརྒྱན་པ[^194K]།
གུ་གུལ་ལ་ལས་ཐམས་ཅད་པའི་སྔགས་ཀྱིས་བཏབ་ལ་བདུགས་[^195K]ལ་བཞག་གོ།
།aགྲྭ་དང་ངོས་རྣམས་སུ་སེང་ལྡེང་གི་ཕུར་པ་སོར་བརྒྱད་པ་ལ་དར་སྣ་ཚོགས་ཀྱི་ཅོད་པན་བཏགས་ལ་གཟུགས་སོ།
།དེ་ནས་མཆོད་པའི་བྱེ་བྲག་དང་།
ལྷ་བརྒྱད་ལ་གཏོར་མ་བརྒྱད་ལ་སོགས་པ་བཤམས་ལ།
དེ་ནས་ཚོགས་བསག་པའི་རྟེན་ནམ་མཁའ་ལ་སྤྲུལ་ལ་སེམས་བསྐྱེད་པ་ལ་སོགས་aཔའི་དགེ་སྦྱོར་གྱི་ཡན་ལག་རྣམས་བྱས་ལ།
གཙོ་བོ་ལ་སོགས་པ་ལྷ་སོ་སོའི་བུམ་པར་སྤྱན་དྲངས་ལ།
ཛཿཧཱུཾ་བཾ་ཧོཿཞེས་བུམ་པའི་ངོ་བོར་གཉིས་སུ་མེད་པར་དམིགས་ལ་གཙོ་བོའི་སྔགས་དང་ཕྱག་རྒྱ་སྔ་མ་རྣམས་དང་འདྲའོ།
།དེ་ནས་འཁོར་གྱི་ལྷ་མནྟྲ་aདང་མུ་ཏྲས་[^196K]སྤྱན་དྲང་བ་ནི།
གཡོན་པ་མགོ་[^197K]ཐོད་པ་ཐོགས་པ་ལྟར་བྱས་ལ།
གཡས་པའི་སོར་མོ་གསུམ་འདུད་པ་[^198K]རྩེ་གསུམ་པ་ལྟར་བྱས་ལ།
ཨོཾ་རུ་སྭཱ་ཧཱ་ཞེས་བརྗོད་པས་[^199K]མ་ཧཱ་དེ་བ་མདོག་སྔོ་སྐྱ།
ཞལ་གཅིག་ཕྱག་གཉིས་པ།
གཡས་ཏྲི་ཤཱུ་ལ་[^200K]རྩེ་གསུམ་པ་གཡོན་ཐོད་པ་ཐོགས་པ།
aསྐྲ་བརྫེས་[^201K]ཤིང་མིག་འབྲུ་ཚུགས་སུ་ལྟ་བ[^202K]།
མཆེ་བ་གཙིགས་པ།
དུར་ཁྲོད་ཀྱི་རྒྱན་སྣ་ཚོགས་པས་བརྒྱན་པ་བསྐྱེད་དོ།
།ཡང་ལག་པ་གཡོན་པ་ཁའི་ཐད་ཀར་པདྨ་ལྟར་བྱས་ལ།
གཡས་པ་མཐེ་བོང་བཀན་པ་སྙིང་གར་བཞག་ལ།
ཨོཾ་ཨོཾ་སྭཱ་ཧཱ་ཞེས་བརྗོད་པས་[^203K]ཚངས་པ་དཀར་པོ་ཞལ་aགཅིག་ཕྱག་གཉིས་པ་གཡོན་པདྨ་འཛིན་པ་གཡས་དུང་བསྣམས་པ།
སྐྲ་བརྫེས་[^204K]ཤིང་མཆེ་བ་གཙིགས་པ་འཇིགས་པའི་ང་རོ་ཅན་བསྐྱེད་དོ།
།ལག་པ་གཡོན་པ་འཁོར་ལོ་ལྟར་བྱས་ཏེ།
གཡས་པ་དབྱུག་ཏོ་འཕྱར་བ་ལྟར་བྱས་ནས།
ཨོཾ་བྷི་སྭཱ་ཧཱ་ཞེས་བརྗོད་པས་ཁྱབ་འཇུག་དུད་ཀ་ཞལ་aདགུ་མཆེ་བ་གཙིགས་པ།
དབུ་སྐྲ་ཐོར་ཚུགས་གཅིག་ཏུ་འཁྱིལ་བ[^205K]།
ལྟེ་བ་མན་ཆོད་སྦྲུལ་དུ་འཁྱིལ་བ[^206K]།
ལུས་ཀུན་སྤྱན་མིག་གིས་ཁེངས་པ་ཞལ་གདངས་པ།
སྟེང་[^207K]མ་ལྷ་ཞལ་དཀར་པོ་ཡོད་པ།
གཡོན་འཁོར་ལོ་གཡས་རིན་པོ་ཆེའི་དབྱུག་ཏོ་འཕྱར་བ་བསྐྱེད་དོ།
།ལག་པ་aགཡས་ཀྱི་མཐེ་བོང་དང་མཛུབ་མོ་གཉིས་རྩེ་སྤྲད་ལ་ལྷག་མ་གསུམ་ནས་གང་གིས་མ་རེག་པར་བྱས་ལ།
ཨོཾ་ཨི་སྭཱ་ཧཱ་ཞེས་བརྗོད་པས་བརྒྱ་བྱིན་སེར་པོ་ཞལ་གཅིག་ཕྱག་གཉིས་པ།
གཡས་རྡོ་རྗེ་རྩེ་གསུམ་པ།
གཡོན་ཕྲེང་བ་འཛིན་པ།
རྒྱན་ཐམས་ཅད་ཀྱིས་བརྒྱན་aཔ་བསྐྱེད་དོ།
།ལག་པ་གཉིས་ཀྱི་མཐེ་བོང་གཉིས་དང་གུང་མོ་གཉིས་སྦྱར་བ་བཀུག་ལ་ལྷག་མ་མདའ་ལྟར་བྱས་ལ།
ཨོཾ་ཀཾ་སྭཱ་ཧཱ་ཞེས་བརྗོད་པས་འདོད་པའི་དབང་ཕྱུག་མདོག་སྨུག་པོ།
ཞལ་གཅིག་[^208K]ཕྱག་གཉིས་པ་གཡས་མདའ་གཡོན་གཞུ་བསྣམས་པ།
རྒྱན་ཐམས་ཅད་ཀྱིས་aབརྒྱན་པ་བསྐྱེད་དོ།
།ལག་པ་གཉིས་ཁུ་ཚུར་བཅངས་ལ་མཛུབ་མོ་གཉིས་གླང་པོ་ཆེའི་མཆེ་བ་ལྟར་བྱས་ལ།
ཨོཾ་ག་སྭཱ་ཧཱ་ཞེས་བརྗོད་པས་ཚོགས་ཀྱི་བདག་པོ་མདོག་ནག་པོ་སྦྲུལ་མ་རུངས་པ་རྣམས་ཀྱིས་ལུས་ལ་བརྒྱན་པ།
ཞལ་གཅིག་ཕྱག་གཉིས་པ་གླང་པོ་ཆེའི་མཆེ་བ་གཡོན་པ་[^209K]aགླང་པོ་ཆེའི་ཀོ་བ་ཐོགས་པ་རབ་ཏུ་འཇིགས་པ་སྣ་གླང་པོའི་སྣ་དང་མཚུངས་པ་རབ་ཏུ་བསྐྱེད་དོ།
།ལག་པ་གཉིས་རབ་ཏུ་བརྐྱང་བ།
ཨོཾ་བྷི་སྭཱ་ཧཱ་ཞེས་བརྗོད་པས་ནག་པོ་ཆེན་པོ་མདོག་ནག་ལ་ཡན་ལག་རགས་པ།
སྐྲ་གཡེངས་ལ་སོ་རྣོ་བ།
ཞལ་གཅིག་ཕྱག་གཉིས་པ་གཡས་གཡོན་aཞགས་པ་ཐོགས་པ་བསྐྱེད་དོ།
།ལག་པ་གཉིས་མདུང་[^210K]གསོར་བ་ལྟར་བྱས་ལ།
ཨོཾ་ག་སྭཱ་ཧཱ་ཞེས་བརྗོད་པས་སྨིན་དྲུག་གི་བུ་མདོག་ལྗང་གུ་ཞལ་གཅིག་ཕྱག་གཉིས་ཀྱིས་མདུང་འཛིན་པ་བསྐྱེད་དོ།
།དེ་ལྟར་བསྐྱེད་པ་ལ་མཆོད་པ་ལྔ་ཕུལ་ཡེ་ཤེས་སེམས་དཔའ་དགུག་གཞུག་གི་aལས་བྱའོ།
།དེ་ནས་མཆོད་པ་དང་བསྟོད་པ་ཅི་རིགས་པར་དབུལ་ལོ།
།ལྷ་ཆེན་པོ་བརྒྱད་ལ་བསྟོད་ཅིང་གསོལ་བ་གདབ་བོ།
།དེ་ནས་ལྷ་ཆེན་པོ་བརྒྱད་ཀྱི་སོ་སོའི་སྔགས་སོ་སོའི་བུམ་པ་ལ་ཁྲི་ཕྲག་རེ་བཟླས་ལ་ཡེ་ཤེས་སེམས་དཔའ་དང་འཕྲོ་འདུ་རྫོགས་པར་བྱས་ལ།
རྡོ་རྗེ་འབར་བའི་aཕྱག་རྒྱ་དང་ལྡན་པས་སློབ་མ་དཀྱིལ་འཁོར་དུ་གཞུག་[^211K]སྟེ།
ཨོཾ་པྲ་ཏཱིཙྪེ་དཾ་མ་ཧཱ་སཏྭ་[^212K]བཛྲ་དྷཱ་ར་ཨཱ་ཛྙཱ་[^213K]པཱ་ཡ་ཧ་ཧ་ཧོ།
།གདོང་གཡོགས་ཏེ་མེ་ཏོག་དོར་རོ།
།དེ་ནས་གདོང་གཡོགས་བཀྲོལ་[^214K]ལ་སོ་སོའི་བུམ་པའི་ཆུས་དབང་བསྐུར་རོ།
།དེ་ནས་ལྷ་ཆེན་པོ་བརྒྱད་ལ་བསྟོད་པས་བསྟོད་ལ་aགཏོར་མ་བཏང་།
སློབ་མ་ཁྲུས་ནས་བཏོན་[^215K]ལ་འཇིག་རྟེན་པའི་ལྷ་རྒྱབ་ཀྱིས་ཕྱོགས་པ་ལས་འདོད་པའི་དོན་སྟེར་བར་གསོལ་བ་གདབ།
དེ་ནས་མཆོད་པ་ལྔ་ཕུལ་ཏེ།
དཀྱིལ་འཁོར་གྱི་ལྷ་རྣམས་ཡ་ཧི་གཙྪ་[^216K]ཞེས་གཤེགས་སུ་གསོལ།
དཀྱིལ་འཁོར་བསྡུ་བཀྲ་ཤིས་གསོལ།
ལྷ་ཆེན་aཔོ་བརྒྱད་ཀྱི་དཀྱིལ་འཁོར་དུ་དབང་བསྐུར་བ་ལེགས་པའི་ལམ་སྟོན་པར་བྱེད་པ་ཞེས་བྱ་བ་དཔལ་མར་མེ་མཛད་བཟང་པོས་མཛད་པ་རྫོགས་སོ།
།༄༅།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ།
།ཀླུ་ཆེན་པོ་བརྒྱད་ཀྱི་དཀྱིལ་འཁོར་དུ་དབང་བསྐུར་བར་འདོད་པའི་སྒྲུབ་aཔ་པོ་དམ་ཚིག་དང་ལྡན་པས་གནས་ཁང་ཡིད་དང་མཐུན་པར་མེ་ཏོག་སྔོན་པོ་ལ་སོགས་པ་ས་[^217K]འཕགས་པ་རྣམས་མངོན་པར་[^218K]མཆོད་ནས་སའི་ཆོ་ག་ལ་སོགས་པ་རྣམས་སྔོན་དུ་སོང་ནས།
ས་སྟེགས་གྲུ་གསུམ་ལེགས་པར་བྱས་ལ་ཆོ་ག་བཞིན་དུ་ཐིག་ལེགས་aཔར་བཏབ་ལ།
དེ་ནས་ཚོན་བཏང་སྟེ།
པདྨ་འདབ་མ་བརྒྱད་པ་དཀར་པོ་ལྟེ་བ་སྔོན་པོ།
མུ་ཁྱུད་སྣ་ཚོགས་པདྨའི་ཕྲེང་བ་ཁྱམས་དམར་པོ་སྒོ་བཞི་རིགས་དང་འདྲ་བ།
ཕྱིའི་མུ་ཁྱུད་སྦྲུལ་འབར་བ་རབ་ཏུ་འཁྱིལ་པས་འཁོར་བར་བྲིས་ལ།
བུམ་པ་བརྒྱད་གཙོ་བོའི་བུམ་པ་དང་དགུ་aལ་སོ་སོའི་མཚན་མ་བྲིས་ལ།
རྒྱན་སྣ་ཚོགས་པས་བརྒྱན་པ་གཞག་གོ།
།དེ་ནས་མཆོད་པའི་ཡོ་བྱད་ཅི་འབྱོར་པ་དང་།
ཀླུ་གཏོར་ལ་སོགས་པ་ཡང་བཤམ་མོ།
།དེ་ལྟར་བཤམས་ལ་ཚོགས་སོགས་པའི་[^219K]རྟེན་ནམ་མཁའ་ལ་སྦྲུལ་ལ་ཚོགས་བསག
།དེ་ནས་སོ་སོའི་མཚན་aམ་དང་ལྡན་པས་བུམ་པའི་ནང་དུ་གཙོ་བོ་སྔ་མ་དང་འདྲ་བར་བསྐྱེད།
འཁོར་གྱི་ཀླུ་རྣམས་ནི་ལག་པ་རྣམས་སྦྲུལ་མགོ་གདེངས་པ་ལྟར་བྱས་ལ།
ཨོཾ་ཕུཿསྭཱ་ཧཱ་ཞེས་བརྗོད་པས་མཐའ་ཡས་མདོག་སེར་པོ་ཞལ་གཅིག་ཕྱག་གཉིས་པ་སྨད་སྦྲུལ་དུ་འཁྱིལ་བ་དབུ་ལ་རིན་པོ་ཆེ་དང་སྦྲུལ་མགོ་aབདུན་གྱི་གདེངས་ཀ་ཡོད་པ།
རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ།
གཡས་ཞགས་པ་གཡོན་པདྨ་བསྣམས་པ་བསྐྱེད་དོ།
།དེ་དག་ཀྱང་གདན་པདྨའི་སྡོང་པོའི་སྟེང་ན་ཉི་མ་དང་ཟླ་བའི་སྟེང་དུ་བསྐྱེད་དོ།
།ཕྱག་རྒྱ་སྔ་མ་དང་འདྲ་བ་ལ་ལྷོ་ཕྱོགས་སུ་ཨོཾ་བ་སྭཱ་ཧཱ་ཞེས་བརྗོད་པས་aའཇོག་པོ་མདོག་དཀར་པོ་གཡས་ཞགས་པ་གཡོན་པདྨ་ཐོགས་པ་སྔ་མ་དང་འདྲ་བ་བསྐྱེད་དོ།
།ནུབ་ཏུ་ཨོཾ་བྷྲུཾ་སྭཱ་ཧཱ་ཞེས་བརྗོད་བརྗོད་པས་ཀརྐོ་ཊ་[^220K]དམར་པོ་ཕྱག་མཚན་སྔ་མ་དང་འདྲ་བ་བསྐྱེད་དོ།
།བྱང་དུ་ཨོཾ་ཕ་སྭཱ་ཧཱ་ཞེས་བརྗོད་པས་ཨུ་ལི་ཀ་མདོག་དམར་སྐྱ་སྔ་མ་དང་འདྲ་བ་[^221K]བསྐྱེད་དོ།
།ཤར་ལྷོར་ཨོཾ་aཕི་སྭཱ་ཧཱ་ཞེས་བརྗོད་པས་ནོར་རྒྱས་མདོག་སེར་སྐྱ་སྔ་མ་བཞིན་དུ་བསྐྱེད་དོ།
།ལྷོ་ནུབ་ཏུ་ཨོཾ་ཕེ་སྭཱ་ཧཱ་ཞེས་བརྗོད་པས་དུང་སྐྱོང་སྔོ་སྐྱ་བསྐྱེད་དོ།
།ནུབ་བྱང་དུ་ཨོཾ་ཕཾ་སྭཱ་ཧཱ་ཞེས་བརྗོད་པས་པདྨ་སྔོ་སྐྱ་བསྐྱེད་[^222K]དོ།
།བྱང་ཤར་དུ་ཨོཾ་ཕཻ་[^223K]སྭཱ་ཧཱ་ཞེས་བརྗོད་པས་བ་སུ་[^224K]ན་མདོག་དམར་སྔོ་སྔ་མ་བཞིན་aབསྐྱེད་དོ།
།དེ་དག་ཀྱང་ས་བོན་ཕུ་ལས་ཡང་དག་པར་འབྱུང་བ་རབ་ཏུ་མཛེས་པར་བསྐྱེད་དོ།
།དེ་ནས་དེ་དག་ལ་མཆོད་པ་ལྔ་ལྔ་དབུལ་ལོ།
།དེ་ནས་སོ་སོའི་ཡེ་ཤེས་སེམས་དཔའ་ཛཿཧཱུཾ་བཾ་ཧོཿས་དགུག་[^225K]གཞུག་བྱས་ལ་བུམ་ཆུ་ཀླུའི་ངོ་བོར་ཞུ་བས་ཆུ་བདུད་རྩིར་དམིགས་ལ་སོ་སོའི་aཡུམ་གྱི་མགུལ་ནས་འཁྱུད་པའི་ཐུགས་ཀའི་ཡི་གེ་ཕུཿཞེས་འོད་ལྡན་པ་ལ་དམིགས་ལ་སྙིང་པོ་རྒྱས་བསྡུས་གང་མོས་པ་ལ་བརྒྱ་ཕྲག་གཅིག
།ཀླུའི་སྙིང་པོ་རེ་རེ་ལ་ཁྲི་ཕྲག་[^226K]བཟླས་སོ།
།དེ་ནས་མཆོད་པ་དང་བསྟོད་པ་རེ་བྱའོ།
།དེ་ནས་སློབ་མ་སྨྱུང་[^227K]བར་གནས་པར་བྱས་ལ་འོ་aམས་གདོང་བཀྲུས་ལ་ལག་ཏུ་ཀླུ་ཤིང་འབྲས་བུ་དང་བཅས་པ་ཐོགས་ལ་དཀྱིལ་འཁོར་དུ་བཅུག་ལ་དམ་ཚིག་དང་སྡོམ་པ་དབོག[^228K]།དེ་ནས་བུམ་ཆུ་བདུད་རྩིའི་ངོ་བོ་དང་ལྡན་པས་དབང་བསྐུར་རོ།
།དེ་ནས་གཏོར་མ་བཏང་།
མཎྜལ་བསྡུ།
བཀྲ་ཤིས་གསོལ་ལོ།
།ཀླུ་བརྒྱད་aཀྱི་དཀྱིལ་འཁོར་དུ་དབང་བསྐུར་བ་དུག་ལས་རྒྱལ་བ་ཞེས་བྱ་བ་སློབ་དཔོན་མར་མེ་མཛད་ཀྱིས་མཛད་པ་རྫོགས་སོ།
།༄༅།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ།
།དཔལ་རྡོ་རྗེ་རྣམ་པར་འཇོམས་པའི་ཁྲུས་ཀྱི་ཆོ་ག་བུམ་པ་སྒྲུབ་པར་འདོད་པའི་སྒྲུབ་aཔ་པོ་དམ་ཚིག་དང་ལྡན་པས་གནས་ཁང་ཡིད་དང་མཐུན་པར་ས་གཞི་རྣམས་ལེགས་པར་མཉམ་སྟེ[^229K]།
བྱུག་སྤོས་ལ་སོགས་པ་རྣམས་ཀྱིས་[^230K]ཆག་ཆག་བཏབ་ལ་དཀྱིལ་འཁོར་ལ་བརྟེན་པ་དང་།
མཎྜལ་ལ་བརྟེན་པ་གཉིས་གང་མོས་སུ་བྱའོ།
།དཀྱིལ་འཁོར་ལ་བརྟེན་ན་དཀྱིལ་འཁོར་aགྱི་ཆོ་ག་དང་དབང་བསྐུར་བའི་ཆོ་ག་བཞིན་བྱའོ།
།མཎྜལ་ལ་བརྟེན་ན་ཁྲུ་གང་གི་མཎྜལ་སྔོན་པོ་ཟླུམ་ཞིང་དབུས་ཡིད་ཙམ་མཐོ་བ་ལ་ཆགས་ལེགས་པར་བྱ་ཞིང་མཉམ་པའི་སྟེང་དུ་བུམ་པ་གསེར་རམ་དངུལ་ལམ་ཟངས་སམ་ལྕགས་ལས་[^231K]སྒྲུབ་པ་པོ་འབྱོར་པའི་ཁྱད་པར་གྱིས་བྱའོ།
།aདེ་ཡང་པདྨ་དམར་པོའི་མདོག་ལྟར་དམར་ཞིང་བྱི་རུ་དང་།
མཚལ་བཟང་པོའི་མདོག་ལྟར་དམར་ཞིང་ནག་པོ་ར་རི་མེད་ཅིང་ཤིན་ཏུ་འཇམ་པར་བྱའོ།
།དེ་ཡང་ཚད་དང་ལྡན་པར་བྱ་སྟེ།
ཞབས་ཀྱི་གདུབ་[^232K]ཀྲོལ་དཔངས་སུ་སོར་གཅིག་གི་ཚད་དུ་བྱ།
སྟེགས་ལ་སོར་གཉིས།
ལྟོ་བ་ལྷུང་བཟེད་aདང་འདྲ་བར་བྱ།
མགྲིན་པ་ནི་དཔངས་སུ་སོར་བཞི་ཕྱིར་གྱེད་པ་ཁ་ཁྱེར་གྱི་འདབ་མ་ལ་སོར་གཉིས།
མར་བཅལ་བ་ལ་ནས་གང་དཔངས་དེ་དང་[^233K]མཉམ།
ཁའི་བུ་ག་ནི་སོར་བཞིའི་ཚད་དུ་བྱའོ།
།ལྟོ་བའི་ཚད་ནི་རབ་ལ་ཕུལ་ཉི་ཤུ་རྩ་གཅིག
།འབྲིང་པོ་རྣམས་aསུ་བཅུ་གཅིག་དང་།
བདུན་དང་བྲེ་གང་ཤོང་བར་བྱའོ།
།ཐ་མ་ནི་ཕུལ་བཞི་དང་ཕུལ་གང་ཁྱོར་བཞི་ཤོང་བར་བྱའོ།
།དེ་ལྟ་བུའི་བུམ་པ་ཆག་པ་དང་།
ཞོམ་པ་དང་།
གས་པ་དང་།
ནག་པོ་ར་རི་དང་།
ཐག་ཐུག་མེད་པ་མཚན་ཉིད་དང་ལྡན་པ་ནི་དབང་བསྐུར་འཇུག་པའི་རྐྱེན་དང་བྱིན་aརླབས་[^234K]སུ་ངེས་པའོ།
།དེ་ལྟ་བུའི་བུམ་པ་མཚན་ཉིད་དང་ལྡན་པའི་ནང་དུ།
ཆུ་རབ་ཏུ་གཙང་མ་སྲོག་ཆགས་མེད་པས་བཀང་སྟེ།
དུང་དང་ནོར་བུ་དང་མུ་ཏིག་མིག་མ་ཕུག་པ་དང་།
བྱི་རུ་དང་གསེར་དང་རིན་པོ་ཆེ་ལྔ་དང་།
གི་རི་ག་ནི་དང་སིང་ཧཱ་དང་།
བྱ་ཀྲྀ་[^235K]དང་།
ས་ཧཱ་དང་།
ས་ཧ་[^236K]དེ་aབ་ལ་སོགས་ཏེ་སྨན་ལྔ་དང་།
ནས་དང་འབྲས་དང་།
མོན་སྲན་གྲེའུ་དང་།
གྲོ་དང་ཏིལ་ཏེ་འབྲུ་ལྔ་དང་།
ཙནྡན་དང་།
ག་བུར་དང་།
གུ་གུལ་དང་།
གླ་རྩི་དང་།
སྤོས་སྦྱར་མ་སྟེ་དྲི་ལྔ།
ཀ་ར་དང་།
བུ་རམ་དང་།
སྦྲང་རྩི་དང་།
མར་དང་ལན་ཚྭ་ལ་སོགས་ཏེ་སྙིང་པོ་ལྔ་དང་།
མན་ཤེལ་aདང་རྡོ་རྗེ་དང་།
མེ་ཏོག་དམར་པོ་རབ་ཏུ་དྲི་ཞིམ་པ་རྣམས་ཀྱང་བླུགས་ལ།
དེ་ནས་དྲི་དང་ལྡན་པའི་ཆུ་ལ་སྔགས་བཟླས་ལ་བུམ་པ་བསངས་ཏེ།
ཙནྡན་དམར་པོ་ལ་སོགས་པའི་དྲི་ཞིམ་ཞིང་བཀྲ་ཤིས་པའི་རྫས་གང་ཡང་རུང་བས་ལྷ་རྣམས་ཀྱི་མཚན་མ་ལེགས་པར་བྲིས་ལ་རས་དམར་པོ་དྲི་aམ་མེད་པས་[^237K]མགུལ་པ་བཅིང་ངོ་།
།ཀུ་ཤ་དང་ཤུག་པ་ལ་སོགས་པའི་ཤིང་ལོ་མ་ཅན་མེ་ཏོག་དང་འབྲས་བུར་ལྡན་པས་ཁ་རྒྱན་[^238K]ལ་ཚོན་སྣ་ལྔའི་རས་སྐུད་ཀྱིས་[^239K]དྲིལ་ཏེ།
མདུད་པ་བྱས་ལ་དེའི་སྟེང་དུ་བ་དམར་པོའི་[^240K]ལྕི་བས་རྒྱས་བཏབ་[^241K]སྟེ།
རྩྭ་དཱུར་བ་[^242K]ཉག་མ་བདུན་དང་རྨ་བྱ་བདུན་བཞུགས་སོ[^243K]།
།aདེ་དག་གི་སྟེང་དུ་རིན་པོ་ཆེའི་སྣོད་ཆུང་ཞིང་མཛེས་པའི་ནང་དུ་ཡུངས་ཀར་དང་ཏིལ་དཀར་པོ་དང་།
ཨ་ལཾ་[^244K]ཀའི་ཕྱེ་མ་རྣམས་བླུགས་ལ་གཞག་གོ།
།དེ་དག་མ་བླུགས་པའི་གོང་དུ་ནི་གུ་གུལ་ལ་བདུད་རྩི་ཐབ་[^245K]སྦྱོར་གྱི་སྔགས།
ཨོཾ་ཨ་མྲྀ་ཏེ་ཧཱུཾ་ཕཊ་ཅེས་བརྗོད་ལ་བདུག་པར་བྱའོ།
།དེ་ནས་སྒྲུབ་aཔ་པོ་བདག་ཉིད་ཀྱིས་གོས་གསར་པ་གྱོན་ཏེ།
།ལག་པ་གཡོན་པའི་མཐིལ་དུ་ཆུ་གཙང་མ་བླུགས་ལ་དེ་ཉིད་ཨ་ཡོངས་སུ་གྱུར་པ་ལས།
ཟླ་བའི་དཀྱིལ་འཁོར་དུ་དམིགས་ལ།
ལག་པ་[^246K]གཡས་པའི་སོར་མོ་གསུམ་རྡོ་རྗེ་རྩེ་གསུམ་པར་དམིགས་ཏེ།
ཨོཾ་ཤོ་དནྟེ་ཨོཾ་ཤ་ཏན་ཡེ་aསྭཱ་ཧཱ་ཞེས་བརྗོད་པས་གཡས་དང་གཡོན་དང་དབུས་སུ་གཏོར་ལ་དེ་ནས་གཡས་པའི་སྲིན་ལག་ཆུ་ནང་དུ་བཅུག་ལ།
དེ་ཉིད་ལ་ཉི་མའི་དཀྱིལ་འཁོར་དུ་དམིགས་ལ།
བདག་ཉིད་ཀྱིས་ཧུབ་གསུམ་བཏུང་ངོ་།
།དེ་ལྟར་ཉེ་རེག་དང་འཐོར་འཐུང་བྱས་ལ་བདག་ཉིད་ཁྲོ་བོ་རཱིནྟི་[^247K]རིའི་aགཟུགས་[^248K]ཀྱིས་ལངས་ལ་ཧཱུཾ་ཧཱུཾ་ཞེས་བརྗོད་པས་རྐང་པ་གཡས་པ་རྡོ་རྗེ་གཡོན་པ་ཕུར་པ་[^249K]དམིགས་པ་དང་།
མིག་གཡས་པ་ཟླ་བའི་དཀྱིལ་འཁོར་གྱི་སྟེང་དུ་ཧཱུཾ་སྔོན་པོ་འཕྲེད་ལ་ཉལ་བ་དམིགས།
གཡོན་པ་མ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་དམིགས་ལ་རབ་ཏུ་སྡང་བའི་མིག་aགིས་བགེགས་རྣམས་ལ་དབང་ལྡན་ནས་བརྩམས་ཏེ།[^250K]ཧཱུཾ་ཞེས་བརྗོད་པས་རྡོ་རྗེའི་རྩིག་པ་དང་།
ར་བ་དང་།
དྲ་བ་དང་།
གུར་དང་།
ས་གཞིར་[^251K]དམིགས་པར་བྱས་ལ་ཕུར་བུ་དང་ཐོ་བ་ཐོགས་པས་ཀྱང་མཚམས་གཅད་པར་བྱའོ།
།དེ་ནས་ཕུར་བུའི་ཡུངས་ཀར་བླངས་ཏེ།
ཨོཾ་བནྡྷ་aབནྡྷ་ཀྲོ་དྷ་ཀཱི་ལི་ཀཱི་ལཱ་[^252K]ཡ་ཧཱུཾ་ཕཊ།
ཅེས་བརྗོད་པ་དང་བགེགས་བསྐྲད།
ཡང་བདུད་རྩི་ཐབ་[^253K]སྦྱོར་དུ་དམིགས་ཏེ།
ཧཱུཾ་ཧཱུཾ།
དུས་གསུམ་སངས་རྒྱས་ཐམས་ཅད་ཀྱི།
།མངག་གཞུག་ཕོ་ཉའི་ལས་མཛད་པ།
།ཁྲོ་ཆེན་བདུད་རྩི་འཁྱིལ་པ་ཡི།
།ཡུངས་ཀར་དག་ལ་མངོན་པར་བསྔགས[^254K]།
།aཕྱོགས་རྣམས་ཀུན་དུ་གཏོར་བྱས་ན།
།བགེགས་ཀྱི་སྦྱོར་བ་རྒྱུན་ཆོད་ཅིག
།དེ་ནས་བདུད་རྩི་ཐབ་[^255K]སྦྱོར་གྱི་དང[^256K]།
ཕྱོགས་མཚམས་ཀྱི་སྔགས་བརྗོད་ཅིང་གཏོར་ལ་བསྐྲད་དོ[^257K]།
།ནད་པ་ལ་བྱེད་ན་གང་[^258K]གི་དཀྱིལ་འཁོར་གྲུ་བཞི་པ་དང་ལྡན་པའི་ས་ཉིད་ལ་དབུས་སུ་aཁྲུ་དོ་ཁྲུ་ཕྱེད་པའི་[^259K]ས་འབྲུ་[^260K]སྣ་ཚོགས་པས་བཀང་ལ་བཞག་གོ།
།དེ་ནས་སྔགས་པ་བདག་ཉིད་ཀྱིས་ཁྲུས་བྱ་སྟེ།
བུམ་པའི་ནང་དུ་དཀྱིལ་འཁོར་གྱི་ལྷ་ཚོགས་སྔགས་དང་ཕྱག་རྒྱས་སྤྱན་དྲངས་ཏེ།
དེ་ནས་ལག་པའི་སོར་མོ་[^261K]ནང་དུ་བསྣོལ་ཏེ།
ཁུ་ཚུར་བཅངས་ལ་མཐེ་བོང་དང་གུང་aམོ་དང་མཐེའུ་ཆུང་རྣམས་གཤིབས་[^262K]ཏེ།
བསྒྲེངས་ལ་ནས་རེ་རེ་ལས་མ་རེག་པར་བྱས་ལ།
ན་མོ་རཏྣ་ཏྲ་ཡཱ་ཡ།
ན་མཿཙཎྜ་བཛྲ་པཱ་ཎ་ཡེ།
མ་ཧཱ་ཡཀྵ་སེ་ནཱ་པ་[^263K]ཏ་ཡེ་བཛྲ་བི་དཱ་ར་ཎཱ་[^264K]ཡ་སྭཱ་ཧཱ་ཞེས་པས་རྡོ་རྗེ་རྣམ་འཇོམས་ཀྱི་སྐུ་མདོག་ཕྱག་མཚན་གསལ་བར་དམིགས་aལ།
བུམ་པའི་ནང་དུ་པཾ་ཡོངས་སུ་གྱུར་པ་ལས།
བདུད་རྩི་ལྔའི་ཆུ་རྒྱུན་དག་པ་[^265K]ལས་པདྨ་དཀར་པོའི་ཟེ་འབྲུ་དང་།
སྡོང་པོར་བཅས་པ་དམིགས་ལ་དེ་ཉིད་ཀྱི་ལྟེ་བ་ལ་ཉི་མ་དང་ཟླ་བ་དང་།
པདྨའི་གདན་ལ་བཞུགས་པར་དམིགས་ལ།
དེ་ནས་དཀྱིལ་འཁོར་གྱི་ཆོ་ག་ལས་འབྱུང་བ་aབཞིན་དུ་ལྷ་སོ་སོའི་དམ་ཚིག་གི་ཕྱག་རྒྱ་དང་སྔགས་བརྗོད་ཅིང་སྤྱན་དྲང་ངོ་།
།དེ་ནས་མཆོད་ཡོན་ལན་བདུན་ནམ་ལན་ཉི་ཤུ་རྩ་གཅིག་གམ་སུམ་ཅུ་རྩ་ལྔ་དབུལ་ལོ།
།ཡང་ལྷ་རེ་རེའི་དམ་ཚིག་གི་ཕྱག་རྒྱས་སྤྱན་དྲངས་སྔགས་བརྗོད་ཅིང་དེ་དག་རེ་རེ་ལ་ཡང་མཆོད་པ་ལྔ་ལྔ་དབུལ་ལོ།
།དེ་ནས་aཕྱོགས་སྐྱོང་རྣམས་ཀྱི་ཕྱག་རྒྱས་སྤྱན་དྲང་བ་ནི།
ལངས་ཏེ་རྐང་པ་གཡས་པ་བརྐྱང་བའི་ཚུལ་གྱིས་ལག་པ་གཡོན་པ་རྡོ་རྗེའི་ཕྱག་རྒྱ་བསྟན་ཏེ།
གཡས་པ་རྡོ་རྗེའི་ཕྱག་རྒྱ་སྟ་ཟུར་དུ་གཞག་པར་བྱ།
སྔགས་ནི་ཨོཾ་ཧ་ན་ཧ་ན་བྷི་ན་[^266K]བཛྲ་ཧཱུཾ་ཕཊ།
ཡང་གཡས་གཡོན་བརྐྱང་བའི་ཚུལ་གྱིས་aལག་པ་གཡས་པའི་མཛུབ་མོ་ལྕགས་ཀྱུ་ལྟར་བསྐྱེད་དོ།
།གཡས་པ་བརྒྱ་བྱིན་གྱིའོ།
།ཡང་མེའི་ཕྱོགས་སུ་བལྟས་ཏེ།
ལག་པ་གཡས་པ་བརྐྱང་ལ་རྐང་པ་གཉིས་མཉམ་པར་བྱས་ལ་མཛུབ་མོ་བཀུག་སྟེ།
རྩེ་མོ་གུང་མོའི་ཚིགས་གསུམ་པར་གཟུགས་སོ།
།སྔགས་ནི་ཨོཾ་aབཛྲཱ་[^267K]ན་ལ་མ་ཧཱ་བྷཱུ་[^268K]ཏ་ཛྭ་ལ་སརྦ་བྷསྨི་ཀུ་རུ་སརྦ་དུཥྚཱན་[^269K]ཧཱུཾ་ཕཊ།
མཐེ་བོང་མཐིལ་དུ་སྦྱར་ཏེ་བརྟན་པོར་བཞག་ལ་གཡབས་པ་ནི་སྤྱན་དྲང་བའོ།
།མཛུབ་མོ་མཐེ་བོང་བཙུགས་ཏེ་ཕྱིར་དྲག་ཏུ་བརྐྱང་བ་ནི་སླར་བཏང་བའོ།
།གཤིན་རྗེའི་ཕྱོགས་སུ་བལྟས་ཏེ་བསྒྲེངས་ལ་བསྟིམ་པ་[^270K]མདུན་དུ་བཞག་aལ་སོར་མོ་ཕན་ཚུན་བསྣོལ་ཏེ་ཁུ་ཚུར་དམ་དུ་བཅངས་ལ་སྲིན་ལག་གཤིབས་[^271K]ཏེ་བསྒྲེངས་ལ་སྙིང་གར་གཞག་པར་བྱའོ།
།སྔགས་ནི་ཨོཾ་ཀ་ལ་[^272K]བནྡྷ་ཧ་ན་ཧ་ན་ཧཱུཾ་ཕཊ།
སྲིན་ལག་གཉིས་གཤིབས་ལ་[^273K]གཡས་པས་ནང་དུ་བཟློག་པ་ནི་སྤྱན་དྲང་བའོ།
།ནང་དུ་བཟློག་པ་དེ་ལས་aཕྱིར་བྱུང་སྟེ།
གཤིབས་པ་[^274K]དེ་ནི་སླར་བཏང་བའོ།
།བདེན་བྲལ་གྱི་ཕྱོགས་སུ་བལྟས་ཏེ་རྐང་པ་མཉམ་པར་བཞག་ལ།
ལག་པ་གཡས་པ་ཁུ་ཚུར་བཅངས་པ་ལས་མཛུབ་མོ་དང་གུང་མོ་གཉིས་རལ་གྲི་འདྲ་བར་གཤིབས་ཏེ་བསྒྲེང[^275K]།
ལག་པ་གཡོན་པ་ཡང་དེ་ལྟ་བུའི་ཚུལ་aགྱིས་ཤུགས་འདྲ་བར་སྟ་ཟུར་གཡོན་དུ་གཞག་པར་བྱའོ།
།སྔགས་ནི་རི་ཏེ་རཀྵཱ་[^276K]དྷི་པ་ཏ་ཡེ་སྭཱ་ཧཱ།
གཡོན་པའི་མཛུབ་མོ་བཀུག་སྟེ་གཡས་པས་སྤྱན་དྲང་བའོ།
།ཕྱིར་སྟོད་[^277K]དེ་སླར་བཀྲོལ་བ་[^278K]གཤེགས་སུ་གསོལ་བའོ།
།ཆུ་ལྷའི་ཕྱོགས་སུ་བལྟས་ཏེ་རྐང་པ་མཉམ་པར་བཞག་aལ།
གཡས་པ་ཁུ་ཚུར་བཅངས་ནས་མཐེ་བོང་དང་མཛུབ་མོ་ཞགས་མིག་ལྟར་བྱ།
གཡོན་ཀྱང་དེ་ལྟར་བྱ་སྟེ་སྙིང་གར་བཞག་གོ།
།སྔགས་ནི་ཨོཾ་ན་ག་བཛྲ་ཨཱ་[^279K]ན་ཡ་སརྦ་དྷ་ན་དྷ་[^280K]བྱ་བཛྲ་ཧི་ར་ཎྱ་སརྦ་ན་ར་སྨ་མུཀྟ་ལ་[^281K]ཀ་ར་དྷི་ནི་སརྦ་ག་ར་ཎ་བཛྲ་[^282K]དྷ་ར་ས་མ་ཡ།
མ་ནུ་སྨཱ་ར།
ཨ་aཀཌྜྷྱ་ཨ་ཀཌྜྷྱ[^283K]།
བནྡྷ་བནྡྷ།
ཧ་ར་ཧ་ར་ནན་མ་ཧཱ་ཙེ་ཏ་ཧཱུཾ་ཕཊ།
གཡོན་པའི་མཛུབ་མོའི་ལྕགས་ཀྱུ་གཡབས་པ་ནི་སྤྱན་དྲང་བའོ།
།ཕྱིར་བསྐྱེད་[^284K]དེ་སླར་བཀྲོལ་པ་ནི་སླར་བཏང་བའོ།
།རླུང་ལྷའི་ཕྱོགས་སུ་བལྟས་ཏེ་རྐང་པ་གཤིབས་[^285K]ཏེ་བསྒྲེངས་ལ་གཡོན་པའི་ཁུ་ཚུར་བཅངས་ལ།
གུང་aམོ་བསྒྲེངས་པའི་ཚིགས་དང་པོར་མཛུབ་མོ་བཀུག་པའི་ཐིག་ཐོག་བཀུག་པའི་ཐིག་ཐོག་བཙུགས་[^286K]ལ་གཡས་པ་དེ་ལྟར་བྱས་ཏེ་སྟ་ཟུར་གཡས་སུ་གཞག་གོ།
།སྔགས་ནི་ཨོཾ་བཛྲ་ཨ་ནི་ལ་[^287K]མ་ཧཱ་བཻ་ག་ཨ་ན་ཡ་སརྦ་དུཥྚྭཱཾ་[^288K]ཧཱུཾ་ཕཊ།
མཛུབ་མོ་དེ་ཉིད་སྤྱན་དྲངས་པ་དང་།
སླར་གཏང་[^289K]བར་བྱའོ།
།ཀུ་བེེ་རའི་aཕྱོགས་སུ་བལྟས་ཏོ་[^290K]རྡོ་རྗེ་བཅིངས་པ་ནང་དུ་བཟློག་ནས་མཐེའུ་ཆུང་གཤིབས་[^291K]ཏེ་བརྐྱང་བའི་སྐབས་སུ་སོ་སོའི་སྲིན་ལག་སྦྱར་བར་བྱའོ།
།སྔགས་ནི་ཨོཾ་ཀུ་བེེ་ར་ཡཀྵེ་ཌི་པ་ཧ་ཡེ་སྭཱ་ཧཱ།
གུང་མོ་གཉིས་རྡོ་རྗེ་ལྟར་བཀུག་སྟེ་གཡབས་པ་ནི་སྤྱན་དྲངས་པའོ[^292K]།
།དེ་ཉིད་ཀྱིས་བསྐྱོད་པ་ནི་སླར་གཏང་aཔའོ[^293K]།
།དབང་ལྡན་ཕྱོགས་སུ་བལྟས་ཏེ་བསྒྲེང་ལ་སྙིམ་པ་བཀན་ལ་སྲིན་ལག་མཐེ་ཆུང་བཀུག་སྟེ།
བསྣོལ་ལ་གུང་མོ་གཉིས་གཤིབས་[^294K]ཏེ་བསྒྲེངས་པའི་རྒྱབ་ལོགས་སུ་མཛུབ་མོ་གཉིས་རྡོ་རྗེ་ལྟར་བྱ་མཐེ་བོང་གཉིས་བར་དུ་གཞིབས་[^295K]ཏེ་གཞག་གོ།
།སྔགས་ནི་ཨོཾ་དྷི་ཧཱུཾ་བིནྡྷ་aབཛྲ་ཤཱུ་[^296K]ལ་སྭཱ་ཧཱ།
མཛུབ་མོ་གཉིས་སེན་མོ་མི་སྤྲད་པར་ནང་དུ་གཡབས་པ་ནི་སྤྱན་དྲང་བའོ།
།ཕྱིར་བསྐྱེད་[^297K]དེ་བཀྲོལ་བ་ནི་སླར་གཤེགས་པའོ།
།འོག་ཏུ་བལྟས་ཏེ་ལག་པ་གཉིས་པདྨ་ལྟར་བྱ་སྟེ།
སྤྱན་དྲང་བ་དང་།
སླར་བཏང་བ་ཡང་ནང་དུ་གཡབས་aཔ་དང་ཕྱིར་བཀྲོལ་བའོ།
།སྔགས་ནི་ན་མཿས་[^298K]ས་བུདྡྷཱ་ནཱན[^299K]།
ཨོཾ་པྲི་ཐི་[^300K]བྱ་སྭཱ་ཧཱ།
སྟེང་གི་སྙིང་པོ་ལག་པ་ཁོང་སྟོང་དུ་སྦྱར་ལ་མཐེ་བོང་གཉིས་གཤིབས་[^301K]ཏེ་སྤྱི་བོར་གཞག་པར་བྱའོ།
།སྤྱན་དྲང་བ་དང་སླར་བཏང་བ་དང་[^302K]ནང་དུ་དང་ཕྱིར་དགྲོལ་བའོ[^303K]།
།སྔགས་ནི་ན་མཿས་[^304K]ས་མན་བྷཱུ་[^305K]ཏ་ནན།
ཧེ་aཤྭ་དྱ་པྲ་ཏཱ་[^306K]ཛྷྱོ་ཏི་ར་མ་ཡ་སྭཱ་ཧཱ།
དེ་ནས་མེ་ཏོག་དང་བདུག་སྤོས་[^307K]ལ་སོགས་པའི་མཆོད་པ་དབུལ་ལོ།
།གཏོར་མ་ནི་འབྲས་ཆན་ཞོ་དང་སྦྱར་བ་དང་།
དྲི་བསུང་[^308K]དང་ལྡན་པའི་ཤིང་ཐོག་[^309K]ཁུར་བ་ལ་སོགས་པས་མཆོད་དོ།
།ཆང་དང་ཤ་དང་ཁྲག་གིས་ནི་མ་ཡིན་ནོ།
།དེ་དག་གི་འཁོར་གྱི་aགདོན་རྣམས་ལ་ནི་ཤ་ཆང་དང་འབྱུང་པོའི་ཁ་ཟས་སུ་སྦྱིན་ནོ།
།དེ་ནས་ཚོན་སྣ་ལྔའི་སྐུད་པ་གསར་པ་ཤིན་ཏུ་མཉམ་པ་ལ་དྲི་དང་ལྡན་པའི་གུ་གུལ་ལ་སོགས་པ་གཏོར་བར་[^310K]བྱ་སྟེ།
བུམ་པའི་མགུལ་པ་ལ་བཏགས་ལ་རྡོ་རྗེ་ལ་བརྟོད་[^311K]ལ་གཞག་གོ།
།དེ་ནས་ཤུག་པ་[^312K]ལ་སོགས་པའི་དྲི་དང་ལྡན་aཔའི་ཤིང་ལ་སྦྱིན་སྲེག་ཀྱང་བྱ།
དེ་ནས་བདག་ཉིད་ཀྱིས་ཁྲུས་བྱ་སྟེ།
གོས་གསར་པ་གྱོན་[^313K]ལ་དཔྲལ་བ་ལ་དྲིའི་ཐིག་ལེ་བྱས་ལ་སྔགས་པ་གཡོག་བཞི་དང་ལྡན་པས་གཟུངས་ཐག་བཞི་ཕྱོགས་བཞིར་འཐེན་ལ་རྒྱུད་རྫོགས་པར་བརྒྱ་བརྒྱ་བཀླགས་[^314K]ཏེ་ལྔ་བཅུའི་བར་དུ་མཆོད་པ་ལྔ་དབུལ།
aབརྒྱ་རྫོགས་པ་ལ་ཞི་བའི་སྦྱིན་སྲེག་བྱའོ།
།དེ་ནས་བཟླས་པ་བྱ་སྟེ་བུམ་པའི་ལྷ་ལ་ཡེ་ཤེས་སེམས་དཔའ་བསྟིམ་སྟེ།
ལྷ་སོ་སོའི་ཐུགས་ཀ་ནས་རྡོ་རྗེ་སྔོན་པོ་ནས་ཙམ་པ་ཁ་མེད་པའི་ལྟེ་བ་ལ་སྔགས་རྒྱས་བསྡུས་གང་མོས་ཀྱིས་[^315K]འཁོར་བར་དམིགས་ལ་བདག་ཉིད་སྙིང་པོ་བསྡུས་པ་ལ་བཟླས་aཔ་བྱས་པས།
དེ་ཉིད་ལས་འོད་འཕྲོས་པས་ཡེ་ཤེས་སེམས་དཔའི་ཐུགས་ཀའི་ས་བོན་ལས་འོད་འཕྲོས་པས་ལྷ་འོད་དུ་ཞུ།
དེ་ཉིད་ལས་[^316K]སྔགས་ཀྱི་རང་སྒྲ་རང་སྒྲ་འབྱུང་བས་[^317K]ཡེ་ཤེས་ཀྱི་བདུད་རྩི་བབས[^318K]།
གཉིས་སུ་མེད་པར་བསྟིམ།
བདག་གི་ལྕེའི་སྟེང་དུ་ཡང་ཡེ་ཤེས་ཀྱི་རྡོ་རྗེ་ནས་ཙམ་གྱི་སྦུབས་[^319K]aམ་ནས།
སྔགས་ཀྱི་རང་སྒྲ་བྱུང་བས་བདག་དང་སེམས་ཅན་གྱི་དོན་བྱས།
ཕྱི་རོལ་གྱི་སྣང་བ་རྣམས་ཀྱང་སྔགས་ཀྱི་རང་སྒྲར་བྱུང་བས་གདུག་པའི་ཚོགས་རྣམས་ཚར་གཅད་པར་[^320K]བྱས་པའོ།
།དེ་ལྟར་དམིགས་པ་གསུམ་དང་མི་འབྲལ་བར་བྱས་པས་བདག་དང་སྒྲའི་དངོས་པོ་ཐམས་ཅད་aསྒྲའི་བསམ་གཏན་དང་མི་འབྲལ་བ་ནི་དོན་གྱི་མན་ངག་གོ།
།ཡུངས་ཀར་ལ་སྔགས་བཟླས་ཏེ་བུམ་པར་བླུགས་པས།
ལྷ་རྣམས་ཀྱི་སྟེང་གི་རྡོ་རྗེ་ལ་ཡེ་ཤེས་ཀྱི་བདུད་རྩི་བབས་པ་དམིགས་པ་དང་།
ཡང་ན་མེ་ཏོག་རབ་ཏུ་དྲི་ཞིམ་པ་ལ་སྔགས་བཟླས་པ་བུམ་པར་བླུགས་ལ་ལྷ་རྣམས་aཀྱི་སྤྱན་ལམ་དུ་མཆོད་པའི་སྤྲིན་རབ་ཏུ་མཛེས་ཤིང་རྒྱ་ཆེ་བར་དམིགས་པས།
དངོས་གྲུབ་ཐམས་ཅད་བདག་ལ་སྟེར་བར་དམིགས་སོ།
།དེ་ལྟར་སྙིང་པོ་བསྡུས་པ་ལ་བརྒྱའམ་སྟོང་ངམ་ཁྲིའམ་འབུམ་མམ་རང་ཇི་ལྟར་དམིགས་པར་བཟླས་ལ།
སློབ་མ་ཁྲུས་བྱས་ཏེ་གོས་གསར་པ་དྲི་མ་aམེད་པ་གྱོན་ཏེ།
གསུམ་པ་སྐྱབས་སུ་འགྲོ་བ་དང་།
སེམས་བསྐྱེད་པ་ལ་སོགས་པ་བྱ་སྟེ།
ན་མོ་དཀོན་མཆོག་གསུམ་ལ་ཕྱག་འཚལ་ལོ།
།དཀོན་མཆོག་གསུམ་ལ་སྐྱབས་སུ་མཆི།
།དཀོན་མཆོག་གསུམ་ལ་མཆོད་པ་འབུལ།
།སྡིག་པ་ཐམས་ཅད་སོ་སོར་བཤགས།
།aམྱ་ངན་མི་འདའ་གསོལ་བ་འདེབས[^321K]།
།ཆོས་ཀྱི་འཁོར་ལོ་བསྐོར་བར་བསྐུལ།
།དོན་དམ་ཀུན་རྫོབ་རང་བཞིན་གྱིས།
།སྡོམ་པ་མ་ལུས་བདག་གིས་བཟུང[^322K]།
།མ་བསྒྲལ་བ་རྣམས་བསྒྲལ་བགྱིས་ནས།
།མ་བརྒལ་བ་[^323K]རྣམས་བརྒལ་བྱས་ཏེ།
།དབུགས་མ་ཕྱིན་པ་དབུགས་དབྱུང་སྟེ།
།aསེམས་ཅན་མྱ་ངན་འདས་ལ་དགོད།
།འགྲོ་བའི་དགེ་ལ་རྗེས་[^324K]ཡི་རང་།
།ཀུན་ཀྱང་སེམས་ཅན་དོན་དུ་བསྔོ།
།ཞེས་བརྗོད་ལ་རྡོ་རྗེ་ལག་ཏུ་བྱིན་ལ་དབུགས་དབྱུང་སྟེ།
དབུ་རྒྱན་གོན་ལ་གཟེངས་བསྟོད་ལ་དཀྱིལ་འཁོར་གྱི་ཤར་སྒོ་ནས་སྤང་ལེབ་ཀྱི་སྟེང་ནས་ལམ་སྟོན་ལ་དབུས་སུ་ཁྲུས་aབྱས་ཏེ།
ཡེ་ཤེས་ཀྱི་ལྷ་མོ་བདུད་རྩིའི་བུམ་ཆུ་ཐོགས་པ་མང་པོར་སྤྲུལ་ལ།
ནམ་མཁའ་ནས་བདུད་རྩིའི་ཆུ་རྒྱུན་ཕབ་པས་ཕྱི་ལུས་ཀྱི་སྡུག་བསྔལ་དང་།
ནང་སེམས་ཀྱི་སྡུག་བསྔལ་དང་།
མི་མཐུན་པའི་རྨི་ལམ་སུམ་ཅུ་རྩ་གཉིས་ལ་སོགས་པ་རྨིས་པ་དང་།
མྱ་ངན་དང་སེམས་ལས་སུ་aམི་རུང་བའི་མི་བདེ་བ་རྣམ་པར་དག་པར་དམིགས་པ་[^325K]བྱས་ལ།
ཚིགས་སུ་བཅད་པ་འདི་དག་ཀྱང་བརྗོད་པར་བྱའོ།
།ཨེ་མ་ཨེ་མ་ཧོ[^326K]།
ཁྲུས་མཆོག་འདི་ནི་དཔལ་དང་ལྡན།
།རྡོ་རྗེའི་ཁྲུས་ནི་བླ་ན་མེད།
།རྡོ་རྗེ་ཡེ་ཤེས་ཁྲུས་འདི་ཡིས།
།བཀྲ་ཤིས་བུམ་པ་ལ་བརྟེན་aནས།
།སྡུག་བསྔལ་ཐམས་ཅད་མེད་པར་བྱེད།
།བདེ་བ་ཕུན་སུམ་ཚོགས་པར་གནས།
།མ་གྲུབ་པ་རྣམས་གྲུབ་པར་བྱེད།
།འདོད་པ་ཐམས་ཅད་རབ་ཏུ་སྦྱིན།
།དཔལ་ལྡན་ཡེ་ཤེས་མཆོག་གི་ཁྲུས།
།རྒྱལ་མཆོག་དམ་པ་སྦྱིན་པར་བྱའོ།
།ཞེས་པས་ཀྱང་ཁྲུས་བྱའོ།
།དེ་ནས་བཀྲ་aཤིས་ཀྱི་རྫས་བརྒྱད་ཀྱིས་སློབ་མ་བཀྲ་ཤིས་པར་བྱ་བའི་ཕྱིར་ཡུངས་ཀར་དང་།
ཞོ་དང་།
རྩྭ་དཱུར་བ་[^327K]དང་།
ལི་ཁྲི་དང་།
དུང་དང་།
བིལ་བའི་འབྲས་བུ་དང་།
མེ་ལོང་དང་།
གི་ཝང་[^328K]རྣམས་རིམ་པས་སྦྱིན་ནོ།
།བྲབ་པ་དང་།
བྱབ་པ་དང་།
དྲིལ་པ་དང་།
སྐྱོར་བ་དང་།
སྟེག་པ་[^329K]ལ་སོགས་aཔ་ཡང་བྱའོ།
།དེ་ལྟར་ཁྲུས་རྟག་ཏུ་བྱས་ན་རྒྱལ་པོ་རྣམས་བསོད་ནམས་རྒྱས་པ་དང་།
གདོན་ཞི་བ་དང་།
ཕ་རོལ་གྱི་སྡེ་རྣམས་དབང་དུ་གྱུར་པ་དང་།
རྒོལ་བ་རྣམས་ཚར་གཅོད་པར་འགྱུར་བ་[^330K]དེ་བཞིན་དུ་བློན་པོ་དང་།
བུ་འདོད་པ་དང་།
བྱད་སྟེམས་ཀྱིས་འཇིགས་པ་དང་།
ཕ་རོལ་གྱི་aདམག་གིས་འཇིགས་པ་དང་།
གཟའ་དང་།
རྒྱུ་སྐར་དང་།
ནད་དང་།
མུ་གེས་འཇིགས་པ་དང་།
དེ་བཞིན་འཇིགས་པ་ཆེན་པོ་བརྒྱད་དང་།
ནོར་འགྲིབ་པ་དང་།
ལོངས་སྤྱོད་འདོད་པ་དང་།
འཁོར་དང་ཚེ་རིང་བར་འདོད་པ་དང་།
དབང་ཐང་རྒྱས་པར་འདོད་པ་དང་།
བཀྲག་[^331K]དང་aགཟི་མདངས་འདོད་པ་དང་།
སྟོབས་དང་།
ནུས་པ་དང་།
གྲགས་པ་དང་།
དཔལ་དང་།
དབང་ཕྱུག་དང་།
གཟུགས་འདོད་པ་དང་།
ནོར་འདོད་པ་དང་།
འབྲུ་འདོད་པ་དང་།
ཟས་འདོད་པ་དང་།
གོས་དང་།
རྒྱན་དང་།
བཞོན་པ་དང་།
ལྷ་ཉེ་བར་འདོད་པ་དང་།
གདོན་བརླག་aཔར་འདོད་པ་དང་།
སྡིག་པ་མ་ལུས་པ་དག་པར་འདོད་པ་རྣམས་ཀྱིས་རྟག་ཏུ་ཁྲུས་བྱས་ན་འདོད་པའི་དོན་ནི་མ་ལུས་པ་[^332K]ཇི་ལྟ་བ་བཞིན་དུ་འགྲུབ་པར་ངེས་སོ།
།དེའི་ཕྱིར་ན་མི་མཐུན་པའི་ཕྱོགས་མཐའ་དག་ལས་ཐར་བར་བྱེད་པས་ན་སྔོན་བྱུང་དུ་རྒྱལ་པོ་ལ་སྨོན་པ་དང་།
ཡང་ན་རྒྱལ་པོ་aབསོད་ནམས་ཆེ་བའི་ཕྱིར་སྨོས་ཏེ།
རྒྱལ་པོ་རྟག་ཏུ་ཁྲུས་གྱིས་ཤིག
།ཅེས་འགྲོ་བ་མིའི་དཔོན་ཡིན་པས་སྨོས་སོ།
།དེ་ལྟར་ན་འདོད་པ་ཐམས་ཅད་རབ་ཏུ་སྦྱིན་པ་ཞེས་སྨོས་སོ།
།[^333K]སྔ་མ་དང་ད་ལྟར་དང་ཕྱི་མའི་སྡིག་པ་མ་ལུས་པ་ལས་ཐར་བར་བྱེད་པ་འཕགས་པ་རྡོ་རྗེ་རྣམ་པར་འཇོམས་aཔའི་[^334K]ཁྲུས་ཀྱི་ཆོ་ག
།སློབ་དཔོན་ཆེན་པོ་དཔལ་མར་མེ་མཛད་ཀྱིས་མཛད་པ་རྫོགས་སོ།
།༄༅།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ།
།འཕགས་པ་རྣམ་པར་འཇོམས་པའི་སྒོ་ནས་རབ་ཏུ་གནས་པར་[^335K]བྱེད་པར་འདོད་པའི་སྒྲུབ་པ་པོ་དམ་ཚིག་དང་ལྡན་aཔས།
།གནས་ཁང་ཡིད་དང་མཐུན་པར་དཀྱིལ་འཁོར་གྱི་ཆོ་ག་ནས་འབྱུང་བ་བཞིན་དུ་དཀྱིལ་འཁོར་བཞེངས་ཏེ།
མཆོད་པའི་ཡོ་བྱད་ཇི་ལྟར་འབྱོར་པ་བཤམས་ཏེ།
མགོན་པོ་དང་འབྱུང་པོ་རྣམས་ལ་གཏོར་མའི་བྱེ་བྲག་རབ་ཏུ་བཟང་པོ་ཡང་བཤམ།
ཆོས་སྐྱོང་ལ་གཏོར་མ་ཆེན་པོ་aབཤམས་ལ་བདག་ཉིད་ཀྱིས་བསྙེན་པ་ཅི་རིགས་པར་བྱ།
དེ་ནས་རབ་ཏུ་གནས་པར་བྱེད་པའི་རྟེན་སྐུའི་རྟེན་རས་རིས་སུ་བྲིས་པ་དང་།
འབུར་དུ་བཏོད་པ་[^336K]དང་།
ལུགས་སུ་བླུགས་པ་དང་།
གསུང་པུ་སྟི་ལ་སོགས་པ་ཐུགས་རྡོ་རྗེ་དང་དྲིལ་བུ་ལ་སོགས་པ་གང་ཡིན་པ་དེ་ཁྲུས་aནས་བཏོན་ལ་དཀྱིལ་འཁོར་གྱི་ཤར་ཕྱོགས་སུ་ཤིང་ལེབ་ལ་སོགས་པའི་སྟེང་དུ་ཁྲིའི་སྟེང་དུ་རས་སེར་པོ་དྲི་མ་མེད་པས་དྲིལ་ལ་གཞག་གོ།
།དེ་ནས་ཡོན་བདག་གསུམ་ལ་སྐྱབས་སུ་འགྲོ་བ་ལ་སོགས་པ་སྡིག་པ་བཤགས་པ་དང་སེམས་བསྐྱེད་པར་[^337K]བྱའོ།
།དེ་ནས་བདག་ཉིད་aཀྱང་ཁྲུས་བྱ་སྟེ།
གོས་གསར་པ་གྱོན་ལ་བུམ་པ་རེ་རེ་ལ་སྙིང་པོ་རྒྱས་བསྡུས་གང་མོས་པ་བརྒྱ་རྩ་བརྒྱད་བཟླས་ལ།
སྐུ་རྟེན་ཁྲོ་བོ་ཡིན་ན་རིགས་ངེས་པའི་ས་བོན་སྙིང་གར་བཅུག་སྟེ།
གསེར་གྱི་ཐུར་མས་སྤྱན་དབྱེ་བ་[^338K]དང་།
ཤངས་དང་ཞལ་བཀྲུ་བ་ལ་སོགས་པ་བྱ་སྟེ།
ཁྲོ་བོའི་དུར་aཁྲོད་ཀྱི་རྒྱན་[^339K]བརྒྱད་གདགས[^340K]།
སོ་སོའི་རིགས་ཀྱི་གཙོ་བོས་དབུ་བརྒྱན་ལ།
སྙིང་གའི་ས་བོན་ལ་ཡེ་ཤེས་སེམས་དཔའ་གཞུག་པར་[^341K]བྱས་ལ།
རབ་ཏུ་བརྟན་པར་བཞུགས་སུ་གསོལ།
ལྷ་སོ་སོའི་སྙིང་པོ་བརྒྱ་རྩ་བརྒྱད་བརྗོད་ལ་ཡོན་བདག་དང་གཉིས་སུ་མེད་པར་བསྟིམ།
ཆོས་aསྐྱོང་ལ་གཏད་དེ་མངའ་གསོལ།
ཞི་བའི་སྐུ་ཉན་ཐོས་ཀྱི་ཆ་ལུགས་ཡིན་ན།
ཡང་སོ་སོའི་ས་བོན་གཞུག་པ་[^342K]ལ་སོགས་པ་བྱས་ལ།
དེ་ནས་ཞལ་བསིལ་བ་དང་།
དབུ་སྐྲ་བཞར་བ་[^343K]ལ་སོགས་པ་བྱ་སྟེ།
ཆོས་གོས་དང་རྒྱན་རྣམས་གདགས།
དེ་ནས་ཡེ་aཤེས་སེམས་དཔའ་བཅུག་སྟེ།
དེའི་སྙིང་པོ་བརྒྱ་རྩ་བརྒྱད་བརྗོད་ལ་བརྟན་པར་བྱ།
དེ་ནས་མཆོད་པ་རྣམ་པ་ལྔ་ཕུལ་ལ་ཡོན་བདག་དང་གཉིས་སུ་མེད་པར་བསྟིམ་མོ།
།བྱང་ཆུབ་སེམས་དཔའི་ཆ་ལུགས་ཡིན་ན།
ཡང་གོང་ལྟར་བྱས་ལ་བྱང་ཆུབ་སེམས་དཔའི་རྒྱན་དོ་ཤལ་ལ་སོགས་aཔས་རྒྱན་[^344K]གདགས།
དེ་ནས་ཡོན་བདག་གི་དོན་དུ་བསྟིམ་པ་ལ་སོགས་པ་བྱ།
མཆོད་པ་དབུལ།
ཆོས་སྐྱོང་ལ་གཏད།
གསོལ་བ་གདབ།
འོད་[^345K]ཀྱི་དཀྱིལ་འཁོར་དུ་བཅུག་ལ་བུམ་པའི་དབང་བསྐུར་རོ།
།གསུང་གི་རྟེན་[^346K]རྣམས་ལ་སྤྱན་དབྱེ་བ་དང་།
ཞལ་བཀྲུ་བ་ལ་སོགས་aཔ་བྱས།
ལྗགས་སྤེལ་བ་ལ་སོགས་པ་[^347K]བྱས་ལ་དམ་ཆོས་བདུད་རྩིའི་ཆར་དབབ།
ཧྲཱིཿལས་[^348K]ལས་བྱུང་བའི་ལྷ་མོ་རྣམས་ཀྱིས་དབང་བསྐུར་རོ།
།དེ་ནས་མེ་ལོང་གི་ནང་དུ་བུམ་པའི་ཆུས་བཀྲུ།
མཆོད་པ་ལྔ་དབུལ།
རབ་ཏུ་དགྱེས་ཤིང་བརྟན་པར་[^349K]བྱའོ།
།ཆོས་སྐྱོང་ལ་གཏད།
འདོད་aཔའི་དོན་ལ་གསོལ་བ་གདབ་བོ།
།ཐུགས་ཀྱི་རྟེན་ལ་བྱེད་ན་འདི་ཉིད་ཀྱི་དཀྱིལ་འཁོར་དུ་དབང་བསྐུར།
ཁྲུས་ནས་དཀྱིལ་འཁོར་གྱི་ལྷ་རྣམས་ཀྱི་ཡེ་ཤེས་སེམས་དཔའ་རྣམས་སྤྱན་དྲངས་ཏེ།
གཉིས་སུ་མེད་པར་བསྟིམ་པར་བྱ།
མཆོད་པ་དབུལ།
ཆོས་སྐྱོང་ལ་གཏད།
འདོད་aཔའི་དོན་ལ་གསོལ་བ་གདབ།
སོ་སོའི་སྙིང་པོ་གསལ་བ་མེད་ན་རྡོ་རྗེ་རྣམ་འཇོམས་ཀྱི་སྐུ་དཔག་ཏུ་མེད་པ་སྤྲུལ་ཏེ།
དེ་ཉིད་ཀྱི་སྙིང་པོ་ཤིན་ཏུ་བསྡུས་པ་བརྒྱ་རྩ་བརྒྱད་བཟླས་ལ།
དེ་ཉིད་དང་གཉིས་སུ་མེད་པར་བྱས་ལ་རང་གཞན་གྱི་དོན་རྫོགས་པར་བྱའོ།
།དེ་ལ་མ་མོས་ན་དེ་aབཞིན་གཤེགས་པའི་རིགས་ཡིན་ན་ཨོཾ།
།རྡོ་རྗེའི་རིགས་ཡིན་ན་ཧཱུཾ།
རིན་པོ་ཆེའི་རིགས་རིན་པོ་ཆེའི་རིགས་ལ་[^350K]སྭཱ།
པདྨའི་རིགས་ལ་ཨཱཿ[^351K]།
ལས་ཀྱི་རིགས་ལ་ཧཱ་[^352K]ཅི་རིགས་པར་བཟླས་སོ།
།གསུང་གི་རྟེན་རྣམས་ལ་གཅིག་གིས་[^353K]རྒྱུད་སྟོང་ཕྲག་གཅིག་ཀླག[^354K]།དེ་ཉིད་བརྒྱ་བརྒྱའི་བར་དུ་མཆོད་aཔ་ལྔ་རྫོགས་བར་དབུལ།
གྲུབ་ན་ཞི་བའི་སྦྱིན་སྲེག་ཅི་རིགས་པར་འགྲུབ་པར་བྱ།
ཕྱོགས་སྐྱོང་བ་དང་འབྱུང་པོ་ལ་སོགས་པ་ལ་གཏོར་མ་གུས་པར་བཏང་།
བདག་ཉིད་བཟླས་པ་ལ་ཞུགས་པའི་དུས་སུ་ཁྲུས་དང་གཙང་སྦྲ་ལ་སོགས་པ་བྱ་ཞིང་།
ཤ་དང་ཉ་དང་སྒོག་པ་ལ་aསོགས་པ།
བཙོང་དང་ཆང་དང་བུད་མེད་དང་།
ཕྱི་དྲོའི་ཁ་ཟས་བདུན་སྤངས་ལ་ཟས་དཀར་ཆོས་ལ་བརྟེན་ཞིང་ཞག་གསུམ་མམ་ལྔའམ་བདུན་ནམ།
སྨྱུང་[^355K]བར་གནས་པར་བྱ་བ་ནི་བཟླས་པ་བུམ་པ་གཙོ་བོའི་དུས་ན་ངེས་པར་ཡིན་ནོ།
།དེ་ལྟར་སྐུ་གསུང་ཐུགས་ཀྱི་རྟེན་ལ་དབང་བསྐུར་aརྫོགས་ནས་མཆོད་པའི་ལས་ཇི་ལྟར་འགྲུབ་པར་བྱས་ལ།
དབེན་པའི་སར་བཞུགས་སུ་གསོལ།
དེ་ནས་ཡོན་བདག་གི་དོན་དུ་སྦྱིན་སྲེག་ཇི་ལྟར་རིགས་པར་བྱས་ལ་དབང་ཅི་རིགས་པར་བསྐུར་རོ།
།དེ་ནས་དབང་རྫོགས་ནས་ཡོན་བདག་གིས་[^356K]མཆོད་པ་ཇི་ལྟར་འབྱོར་པ་ཡི་དམ་aདེ་དག་ལ་མཆོད།
ཆོས་སྐྱོང་ལ་གཏོར་མ་ཆེན་པོ་ཅིག་[^357K]བཏང་ལ།
བདག་གི་ཡི་དམ་གྱི་ལྷ་འདི་རབ་ཏུ་བཀྲ་ཤིས་པ་དང་བྱིན་རླབས་[^358K]ཆེ་བ་དང་།
བསྟན་པ་ཇི་སྲིད་དུ་གནས་པའི་བར་ལ་བསྲུང་བ་དང་།
མཆོད་པ་མཛད་དུ་གསོལ་ཞེས་གཏོར་མ་བཏང་།
དེ་ནས་ཕྱོགས་སྐྱོང་[^359K]ལ་aསོགས་པའི་གཏོར་མ་རབ་ཏུ་རྒྱ་ཆེ་བར་བཏང་ངོ་།
།དུང་དང་རྔ་དང་ཆ་ལང་དང་དྲིལ་བུ་ལ་སོགས་པའི་སྒྲ་རྣམ་པ་སྣ་ཚོགས་པ་ཡང་བསྒྲག་གོ།
།དེ་ནས་བཀྲ་ཤིས་གསོལ་ཏེ་ཡོན་བདག་ཀྱང་ཁྲུས་ནས་གདོན།
སྲུང་[^360K]སྐུད་གདགས།
བྲབ་པ་དང་བྱབ་པ་ལ་སོགས་པ་བྱ།
ཚེ་འཕེལ་བའི་aདོན་དུ་དཱུར་བ་[^361K]སྦྱིན་པར་བྱ།
དེ་ལྟར་ཆོ་གའི་གཞུང་མ་ནོར་བར་རྫོགས་ནས་དཀྱིལ་འཁོར་བསྡུ།
དམན་མ་[^362K]དོར།
བླ་མ་ལ་ཡོན་རབ་ཏུ་གུས་པ་དང་ལྡན་པས་དབུལ་ལོ།
།དེ་ནས་ཡོན་བདག་གི་ལོངས་སྤྱོད་དང་ཚེ་འཕེལ་བ་དང་།
ཚོགས་རྫོགས་པར་བྱ་བའི་དོན་དུ་སྟོན་མོ་ཇི་ལྟར་འབྱོར་པ་aབྱའོ།
།ཆོས་དང་ཟང་ཟིང་གི་འབྱོར་པ་ཡང་ཅི་འབྱོར་པས་གཏང་[^363K]བར་བྱའོ།
།མདོར་ན་ཆོ་ག་གཙོ་བོས་སེམས་བསྐྱེད་སྔོན་དུ་བྱས་པ་ལས་མི་འདའ་བར་བྱའོ།
།འཕགས་པ་རྡོ་རྗེ་རྣམ་པར་འཇོམས་པའི་རབ་ཏུ་གནས་པའི་ཆོ་ག
།སློབ་དཔོན་ཆེན་པོ་དཔལ་མར་མེ་མཛད་བཟང་aཔོས་མཛད་པ་རྫོགས་སོ།
།aa

[^1K]: མཆོག། སྣར་ཐང་། པེ་ཅིན།
[^2K]: དཀར་པོ། སྣར་ཐང་། པེ་ཅིན།
[^3K]: སྔོན་པོ། སྣར་ཐང་། པེ་ཅིན།
[^4K]: མ། ཞེས་པར་མ་གཞན་ནང་མེད།
[^5K]: རང་པར། སྣར་ཐང་། པེ་ཅིན།
[^6K]: ཧ་ཏ། ཞེས་པར་མ་གཞན་ནང་མེད།
[^7K]: ཧྱེ། ཞེས་པར་མ་གཞན་ནང་མེད།
[^8K]: སྤྱན། སྣར་ཐང་། པེ་ཅིན།
[^9K]: བསྟོད་པར། སྣར་ཐང་། པེ་ཅིན།
[^10K]: རྣམ་པར། སྣར་ཐང་། པེ་ཅིན།
[^11K]: བཟངས་པོས། སྣར་ཐང་། པེ་ཅིན།
[^12K]: བསྐོར་བ། སྣར་ཐང་། པེ་ཅིན།
[^13K]: གྷི་ཧཾ་གི་མཚན། སྣར་ཐང་། པེ་ཅིན།
[^14K]: གྱི། སྣར་ཐང་། པེ་ཅིན།
[^15K]: དང་བཱ། སྣར་ཐང་། པེ་ཅིན།
[^16K]: གི། སྣར་ཐང་། པེ་ཅིན།
[^17K]: ལཱ། ཞེས་པར་མ་གཞན་ནང་མེད།
[^18K]: བཟླས་པས། སྣར་ཐང་། པེ་ཅིན།
[^19K]: ཅི། སྣར་ཐང་། པེ་ཅིན།
[^20K]: བསྐྱེད་པ། སྣར་ཐང་། པེ་ཅིན།
[^21K]: རྗེ་པ། སྣར་ཐང་། པེ་ཅིན།
[^22K]: བསྲུང། སྣར་ཐང་། པེ་ཅིན།
[^23K]: དང། ཞེས་པར་མ་གཞན་ནང་མེད།
[^24K]: ཀླག། སྣར་ཐང་། པེ་ཅིན།
[^25K]: འབྱུང། སྣར་ཐང་། པེ་ཅིན།
[^26K]: རྗེ། སྣར་ཐང་། པེ་ཅིན།
[^27K]: ཐ་མ། སྣར་ཐང་། པེ་ཅིན།
[^28K]: གྲ། སྣར་ཐང་།
[^29K]: ཐ་མ། སྣར་ཐང་། པེ་ཅིན།
[^30K]: ལ། ཞེས་པར་མ་གཞན་ནང་མེད།
[^31K]: ན་པ། སྣར་ཐང་། པེ་ཅིན།
[^32K]: བརྒྱ་རྩ། ཞེས་པར་མ་གཞན་ནང་མེད།
[^33K]: བསྒྲད། སྣར་ཐང་། པེ་ཅིན།
[^34K]: དཱ། སྣར་ཐང་། པེ་ཅིན།
[^35K]: སེམས་དཔའ། སྣར་ཐང་། པེ་ཅིན།
[^36K]: བསྟན། སྣར་ཐང་། པེ་ཅིན།
[^37K]: གཅིག་ལ་བསྐོར་ལ། སྣར་ཐང་། པེ་ཅིན།
[^38K]: བདག། སྣར་ཐང་། པེ་ཅིན།
[^39K]: གྱི། སྣར་ཐང་། པེ་ཅིན།
[^40K]: འཁོར་ལོའི། སྣར་ཐང་། པེ་ཅིན།
[^41K]: འཆན། སྣར་ཐང་། པེ་ཅིན།
[^42K]: ལ། སྣར་ཐང་། པེ་ཅིན།
[^43K]: ལ། སྣར་ཐང་། པེ་ཅིན།
[^44K]: ཙྪིན་ད་ཙྪིན་ད་མ་ཧཱ་ཀི་ལི་ཀཱི་ལ། སྣར་ཐང་། པེ་ཅིན།
[^45K]: ཙན་ད། སྣར་ཐང་། པེ་ཅིན།
[^46K]: ལ། སྣར་ཐང་། པེ་ཅིན།
[^47K]: བསྐྱེད་པ། སྣར་ཐང་། པེ་ཅིན།
[^48K]: ལ། སྣར་ཐང་། པེ་ཅིན།
[^49K]: ལ། སྣར་ཐང་། པེ་ཅིན།
[^50K]: ལ། སྣར་ཐང་། པེ་ཅིན།
[^51K]: གཡས་པ་རྡོ། སྣར་ཐང་། གཡས་པ་རྡོ་རྗེ། པེ་ཅིན།
[^52K]: གཡོན་པ། སྣར་ཐང་། པེ་ཅིན།
[^53K]: རྒྱན་པ། སྣར་ཐང་།
[^54K]: བསྒྲད་པ། སྣར་ཐང་། པེ་ཅིན།
[^55K]: གཅན་ཟན། སྣར་ཐང་། པེ་ཅིན།
[^56K]: ཚིན་ད་ཚིན་ད། སྣར་ཐང་། པེ་ཅིན།
[^57K]: ལ། སྣར་ཐང་། པེ་ཅིན།
[^58K]: འགྲིལ་བ། སྣར་ཐང་། པེ་ཅིན།
[^59K]: ལ། སྣར་ཐང་། པེ་ཅིན།
[^60K]: ལ། སྣར་ཐང་། པེ་ཅིན།
[^61K]: འགྲིལ་བ། སྣར་ཐང་། པེ་ཅིན།
[^62K]: ན། ཞེས་པར་མ་གཞན་ནང་མེད།
[^63K]: ལ། སྣར་ཐང་། པེ་ཅིན།
[^64K]: ཕུར་བུ། སྣར་ཐང་། པེ་ཅིན།
[^65K]: དྷ། སྣར་ཐང་། པེ་ཅིན།
[^66K]: བུམ་པ། སྣར་ཐང་། པེ་ཅིན།
[^67K]: ཙམ་པར། སྣར་ཐང་། པེ་ཅིན།
[^68K]: དྷ། སྣར་ཐང་། པེ་ཅིན།
[^69K]: པུ། སྣར་ཐང་། པེ་ཅིན།
[^70K]: བཏོན། སྣར་ཐང་། པེ་ཅིན།
[^71K]: ཐལ་བས། སྣར་ཐང་། པེ་ཅིན།
[^72K]: བསྲུང་བའི། སྣར་ཐང་། པེ་ཅིན།
[^73K]: ཐབས། སྣར་ཐང་། པེ་ཅིན།
[^74K]: དགྱེ། སྣར་ཐང་། པེ་ཅིན།
[^75K]: འཇོམས་པའི། སྣར་ཐང་། པེ་ཅིན།
[^76K]: ཛ་ལས། སྣར་ཐང་། པེ་ཅིན།
[^77K]: རྫེས་པ། སྣར་ཐང་། པེ་ཅིན།
[^78K]: དམར་བ། སྣར་ཐང་། པེ་ཅིན།
[^79K]: ཐོག་པས། སྣར་ཐང་། པེ་ཅིན།
[^80K]: ཨོཾ། ཞེས་པར་མ་གཞན་ནང་མེད།
[^81K]: ཛྭ། སྣར་ཐང་།
[^82K]: གི་མཆོད་པ་དབུལ། སྣར་ཐང་། པེ་ཅིན།
[^83K]: བསྟོད་པར། སྣར་ཐང་། པེ་ཅིན།
[^84K]: སོ་སོའི་འོད་དུ་བཞུ། སྣར་ཐང་། པེ་ཅིན།
[^85K]: མོ། ཞེས་པར་མ་གཞན་ནང་མེད།
[^86K]: བསྐུར་བ་ལས་དེ། སྣར་ཐང་། པེ་ཅིན།
[^87K]: བཏང། སྣར་ཐང་། པེ་ཅིན།
[^88K]: དཀྱིལ་འཁོར་གྱི། སྣར་ཐང་། པེ་ཅིན།
[^89K]: བར། ཞེས་པར་མ་གཞན་ནང་མེད།
[^90K]: ཐིག་ལེ་རྩེ། སྣར་ཐང་། པེ་ཅིན།
[^91K]: ལིང། སྣར་ཐང་། པེ་ཅིན།
[^92K]: ལིང། སྣར་ཐང་། པེ་ཅིན།
[^93K]: བབ་པ། སྣར་ཐང་། པེ་ཅིན།
[^94K]: རིགས། སྣར་ཐང་། པེ་ཅིན།
[^95K]: ལ་སོགས། སྣར་ཐང་། པེ་ཅིན།
[^96K]: གའི། སྣར་ཐང་། པེ་ཅིན།
[^97K]: བསྒྱུར། སྣར་ཐང་། པེ་ཅིན།
[^98K]: དྷི། སྣར་ཐང་། པེ་ཅིན།
[^99K]: ཞེས། སྣར་ཐང་། པེ་ཅིན།
[^100K]: སྲུངས། སྣར་ཐང་། པེ་ཅིན།
[^101K]: གཡས་པ། སྣར་ཐང་། པེ་ཅིན།
[^102K]: དང། ཞེས་པར་མ་གཞན་ནང་མེད།
[^103K]: ལ། སྣར་ཐང་། པེ་ཅིན།
[^104K]: དམར་བ། སྣར་ཐང་། པེ་ཅིན།
[^105K]: བརྒྱ། སྣར་ཐང་། པེ་ཅིན།
[^106K]: བརྐྱལ་པ། སྣར་ཐང་། པེ་ཅིན།
[^107K]: བསྐང་བ། སྣར་ཐང་། པེ་ཅིན།
[^108K]: བཏང་བ། སྣར་ཐང་། པེ་ཅིན།
[^109K]: སྐྱོང། སྣར་ཐང་། པེ་ཅིན།
[^110K]: བཅས། སྣར་ཐང་། པེ་ཅིན།
[^111K]: སྟོད། སྣར་ཐང་། པེ་ཅིན།
[^112K]: ཧོཾ་བཅུ་བཙུགས། སྣར་ཐང་། པེ་ཅིན།
[^113K]: གི། སྣར་ཐང་། པེ་ཅིན།
[^114K]: ཐ་མ། སྣར་ཐང་། པེ་ཅིན།
[^115K]: སྐྱོང་བ། སྣར་ཐང་། པེ་ཅིན།
[^116K]: ཀྱི། སྣར་ཐང་། པེ་ཅིན།
[^117K]: ཀྱི། སྣར་ཐང་། པེ་ཅིན།
[^118K]: དབྱུག། སྣར་ཐང་། པེ་ཅིན།
[^119K]: བཙིགས་པ། སྣར་ཐང་།
[^120K]: བཻ། སྣར་ཐང་། པེ་ཅིན།
[^121K]: བཟློག། སྣར་ཐང་། པེ་ཅིན།
[^122K]: ཐོགས་པ། སྣར་ཐང་། པེ་ཅིན།
[^123K]: ཐོགས་པར། སྣར་ཐང་། པེ་ཅིན།
[^124K]: རིན་པོ་ཆེ། སྣར་ཐང་། པེ་ཅིན།
[^125K]: སྟེ། སྣར་ཐང་། པེ་ཅིན།
[^126K]: མཤྩཎྜ་བཛྲ་ཀྲོ་དྷ། སྣར་ཐང་། པེ་ཅིན།
[^127K]: ན། སྣར་ཐང་། པེ་ཅིན།
[^128K]: ཛྭཱ་ལ་ཛྭཱ། སྣར་ཐང་། པེ་ཅིན།
[^129K]: ཛྭ་བཱ། སྣར་ཐང་། པེ་ཅིན།
[^130K]: སྤངས་སྟེངས། སྣར་ཐང་། པེ་ཅིན།
[^131K]: བཀང་བའི། སྣར་ཐང་། པེ་ཅིན།
[^132K]: རངས་པར། སྣར་ཐང་། པེ་ཅིན།
[^133K]: སྣ་ཚོགས་པས། སྣར་ཐང་། པེ་ཅིན།
[^134K]: ལེ། སྣར་ཐང་། པེ་ཅིན།
[^135K]: བྲེས་པ། སྣར་ཐང་། པེ་ཅིན།
[^136K]: བཞི། སྣར་ཐང་། པེ་ཅིན།
[^137K]: མོཙཎྜ། སྣར་ཐང་། པེ་ཅིན།
[^138K]: བཛྲ་པ་ན། སྣར་ཐང་། པེ་ཅིན།
[^139K]: ལྔ་ན་ཡ་ཀ་ར་ན་རྒྱ་ནན། སྣར་ཐང་། པེ་ཅིན།
[^140K]: མ་ཤྩཎྜ། སྣར་ཐང་། པེ་ཅིན།
[^141K]: སྱ། སྣར་ཐང་། པེ་ཅིན།
[^142K]: གཡོན། སྣར་ཐང་། པེ་ཅིན།
[^143K]: བཅངས། སྣར་ཐང་། པེ་ཅིན།
[^144K]: ཛ་ཡ། སྣར་ཐང་། པེ་ཅིན།
[^145K]: འདུག་པ། སྣར་ཐང་། པེ་ཅིན།
[^146K]: གུང་མོའི་མཚན་མོའི། སྣར་ཐང་། པེ་ཅིན།
[^147K]: རག་ཏ། སྣར་ཐང་། པེ་ཅིན།
[^148K]: གཻ། སྣར་ཐང་། པེ་ཅིན།
[^149K]: ཞེས་པས། སྣར་ཐང་། པེ་ཅིན།
[^150K]: བརྐྱངས་ཏེ། སྣར་ཐང་། པེ་ཅིན།
[^151K]: ཡ། སྣར་ཐང་། པེ་ཅིན།
[^152K]: བསྐྱེལ་བ། སྣར་ཐང་། པེ་ཅིན།
[^153K]: བྲི། སྣར་ཐང་། པེ་ཅིན།
[^154K]: ཙམ་པར། སྣར་ཐང་། པེ་ཅིན།
[^155K]: ན་ཨ་ཙི། སྣར་ཐང་། པེ་ཅིན།
[^156K]: ཛྭ་བ། སྣར་ཐང་། པེ་ཅིན།
[^157K]: ཀྱིས། སྣར་ཐང་། པེ་ཅིན།
[^158K]: བཏང། སྣར་ཐང་། པེ་ཅིན།
[^159K]: དར། ཞེས་པར་མ་གཞན་ནང་མེད།
[^160K]: བརྩམས་པ་སྟེ། སྣར་ཐང་། པེ་ཅིན།
[^161K]: དྷུ། སྣར་ཐང་། པེ་ཅིན།
[^162K]: འབྱོར། སྣར་ཐང་། པེ་ཅིན།
[^163K]: དང། ཞེས་པར་མ་གཞན་ནང་མེད།
[^164K]: སྨིན་དྲུག། ཞེས་པར་མ་གཞན་ནང་མེད།
[^165K]: དང། ཞེས་པར་མ་གཞན་ནང་མེད།
[^166K]: རྣམས། སྣར་ཐང་། པེ་ཅིན།
[^167K]: དཀར། སྣར་ཐང་། པེ་ཅིན།
[^168K]: དེའི་འོག་སྐུ་མདོག། སྣར་ཐང་། པེ་ཅིན།
[^169K]: དཀར་བ། སྣར་ཐང་། པེ་ཅིན།
[^170K]: ནབས། སྣར་ཐང་། པེ་ཅིན།
[^171K]: དཀར་སེར། སྣར་ཐང་། པེ་ཅིན།
[^172K]: ཕུབ་ཁྱུང། སྣར་ཐང་། པེ་ཅིན།
[^173K]: མདོག་དཀར་སེར་ཕྱག་ན། ཞེས་པར་མ་གཞན་ནང་མེད།
[^174K]: རལ་གྲི། སྣར་ཐང་། པེ་ཅིན།
[^175K]: སྔོན་པོ། ཞེས་པར་མ་གཞན་ནང་མེད།
[^176K]: མགོ། སྣར་ཐང་། པེ་ཅིན།
[^177K]: རྣམས། སྣར་ཐང་། པེ་ཅིན།
[^178K]: གླང། སྣར་ཐང་། པེ་ཅིན།
[^179K]: སྐུ། སྣར་ཐང་། པེ་ཅིན།
[^180K]: གྱི་བ་དན། སྣར་ཐང་། པེ་ཅིན།
[^181K]: ལ། ཞེས་པར་མ་གཞན་ནང་མེད།
[^182K]: ན། སྣར་ཐང་། པེ་ཅིན།
[^183K]: ཁྲུམས། སྣར་ཐང་། པེ་ཅིན།
[^184K]: དྷུ། སྣར་ཐང་། པེ་ཅིན།
[^185K]: ན། སྣར་ཐང་། པེ་ཅིན།
[^186K]: རྣམས། སྣར་ཐང་། པེ་ཅིན།
[^187K]: སྔོན་མོ། སྣར་ཐང་། པེ་ཅིན།
[^188K]: རྟ། སྣར་ཐང་། པེ་ཅིན།
[^189K]: འུ། སྣར་ཐང་། པེ་ཅིན།
[^190K]: བསྟིམས། སྣར་ཐང་། པེ་ཅིན།
[^191K]: སར་པ། སྣར་ཐང་། པེ་ཅིན།
[^192K]: སྟོན། སྣར་ཐང་། པེ་ཅིན།
[^193K]: བསག་པ། སྣར་ཐང་།
[^194K]: བརྒྱན་ལ། སྣར་ཐང་། པེ་ཅིན།
[^195K]: གདུགས། སྣར་ཐང་། པེ་ཅིན།
[^196K]: མན་ཏྲཱ་དང་མུ་དྲས། སྣར་ཐང་། པེ་ཅིན།
[^197K]: མགོས། སྣར་ཐང་། པེ་ཅིན།
[^198K]: མདུད་པ། སྣར་ཐང་། པེ་ཅིན།
[^199K]: ཞེས་པས། སྣར་ཐང་། པེ་ཅིན།
[^200K]: ཏྲི་ཤུ་ལ། སྣར་ཐང་། པེ་ཅིན།
[^201K]: རྫེས། སྣར་ཐང་། པེ་ཅིན།
[^202K]: བལྟ་བ། སྣར་ཐང་། པེ་ཅིན།
[^203K]: ཞེས་པས། སྣར་ཐང་། པེ་ཅིན།
[^204K]: རྫེས། སྣར་ཐང་། པེ་ཅིན།
[^205K]: མཁྱིལ་བ། སྣར་ཐང་། པེ་ཅིན།
[^206K]: མཁྱིལ་བ། སྣར་ཐང་། པེ་ཅིན།
[^207K]: སྟེངས། སྣར་ཐང་།
[^208K]: དང། སྣར་ཐང་། པེ་ཅིན།
[^209K]: གཡོན། སྣར་ཐང་། པེ་ཅིན།
[^210K]: མདུངས། སྣར་ཐང་།
[^211K]: བཞུག། སྣར་ཐང་། བཞུགས། པེ་ཅིན།
[^212K]: ཏཱིཙྪ་དྷཾ་མ་ཧཱ་སདྡྷོ། སྣར་ཐང་། པེ་ཅིན།
[^213K]: ཨཛྙཱ། སྣར་ཐང་། པེ་ཅིན།
[^214K]: དཀྲོལ། སྣར་ཐང་།
[^215K]: སྟོན། སྣར་ཐང་། པེ་ཅིན།
[^216K]: ག་ཛ། སྣར་ཐང་། པེ་ཅིན།
[^217K]: ས། ཞེས་པར་མ་གཞན་ནང་མེད།
[^218K]: སྔོན་པར། སྣར་ཐང་། པེ་ཅིན།
[^219K]: སོག་པའི། སྣར་ཐང་།
[^220K]: བརྗོད་ཀར་ཀོ་ཏྲ། པེ་ཅིན། བརྗོད་པས་ཀར་ཀོ་ཏྲ། སྣར་ཐང་།
[^221K]: འདྲ་བར། སྣར་ཐང་། པེ་ཅིན།
[^222K]: སྐྱེད། སྣར་ཐང་།
[^223K]: ཕེའུ། སྣར་ཐང་། པེ་ཅིན།
[^224K]: སུ། ཞེས་པར་མ་གཞན་ནང་མེད།
[^225K]: ཧོཿདགུག། སྣར་ཐང་། པེ་ཅིན།
[^226K]: རེ་རེ། སྣར་ཐང་། པེ་ཅིན།
[^227K]: བསྙུང། སྣར་ཐང་། པེ་ཅིན།
[^228K]: འབོག། སྣར་ཐང་། པེ་ཅིན།
[^229K]: མཉམས་ཏེ། སྣར་ཐང་། པེ་ཅིན།
[^230K]: ཀྱི། སྣར་ཐང་། པེ་ཅིན།
[^231K]: ལ། སྣར་ཐང་། པེ་ཅིན།
[^232K]: རྡུབ། སྣར་ཐང་། པེ་ཅིན།
[^233K]: གང། སྣར་ཐང་། པེ་ཅིན།
[^234K]: བརླབས། སྣར་ཐང་། པེ་ཅིན།
[^235K]: གྲི། སྣར་ཐང་། པེ་ཅིན།
[^236K]: ཧཱ། སྣར་ཐང་། པེ་ཅིན།
[^237K]: མེད་པ། སྣར་ཐང་། པེ་ཅིན།
[^238K]: བརྒྱན། སྣར་ཐང་། པེ་ཅིན།
[^239K]: ཀྱིས། ཞེས་པར་མ་གཞན་ནང་མེད།
[^240K]: དམར་མོའི། སྣར་ཐང་། པེ་ཅིན།
[^241K]: བདབ། སྣར་ཐང་།
[^242K]: དུར་བ། སྣར་ཐང་། པེ་ཅིན།
[^243K]: བཞུག་གོ། སྣར་ཐང་། པེ་ཅིན།
[^244K]: ལ། སྣར་ཐང་། པེ་ཅིན།
[^245K]: ཐབས། སྣར་ཐང་། པེ་ཅིན།
[^246K]: ལག་པ། ཞེས་པར་མ་གཞན་ནང་མེད།
[^247K]: རིན་ཏི། སྣར་ཐང་། པེ་ཅིན།
[^248K]: གཟུངས། སྣར་ཐང་། པེ་ཅིན།
[^249K]: ཕུར་པར། སྣར་ཐང་། པེ་ཅིན།
[^250K]: ཕྱོགས་བཅུར་ཁྱབ་པར་བལྟས་ཏེ། སྣར་ཐང་། པེ་ཅིན།
[^251K]: གཞིའི། སྣར་ཐང་། པེ་ཅིན།
[^252K]: ལི། སྣར་ཐང་། པེ་ཅིན།
[^253K]: ཐབས། སྣར་ཐང་། པེ་ཅིན།
[^254K]: སྔགས། སྣར་ཐང་། པེ་ཅིན།
[^255K]: ཐབས། སྣར་ཐང་། པེ་ཅིན།
[^256K]: བརྗོད་ཅིང། སྣར་ཐང་། པེ་ཅིན།
[^257K]: དེ། སྣར་ཐང་།
[^258K]: གོང། སྣར་ཐང་། པེ་ཅིན།
[^259K]: ཁྲུས་བྱེད་པའི། སྣར་ཐང་། པེ་ཅིན།
[^260K]: འབྲུ། ཞེས་པར་མ་གཞན་ནང་མེད།
[^261K]: སོར་མོའི། སྣར་ཐང་། པེ་ཅིན།
[^262K]: བཤིབས། སྣར་ཐང་། པེ་ཅིན།
[^263K]: ན་པ། སྣར་ཐང་། པེ་ཅིན།
[^264K]: དྷ་ར་ན། སྣར་ཐང་། པེ་ཅིན།
[^265K]: དག། སྣར་ཐང་། པེ་ཅིན།
[^266K]: ཏ། སྣར་ཐང་། པེ་ཅིན།
[^267K]: བཛྲ། སྣར་ཐང་། པེ་ཅིན།
[^268K]: བུ། སྣར་ཐང་། པེ་ཅིན།
[^269K]: དུཥྚན། སྣར་ཐང་། པེ་ཅིན།
[^270K]: བསྟིམས་པ། སྣར་ཐང་། པེ་ཅིན།
[^271K]: བཤིབས། སྣར་ཐང་། པེ་ཅིན།
[^272K]: ཀི་ལ་བནྡྷ། སྣར་ཐང་། པེ་ཅིན།
[^273K]: བཤིབས། སྣར་ཐང་། པེ་ཅིན།
[^274K]: བཤིབས་པ། སྣར་ཐང་། པེ་ཅིན།
[^275K]: བཤིབས་ཏེ་བསྒྲེངས། སྣར་ཐང་། པེ་ཅིན།
[^276K]: རཀྵ། སྣར་ཐང་། པེ་ཅིན།
[^277K]: བསྐྱོད། སྣར་ཐང་། པེ་ཅིན།
[^278K]: བཀྲོལ་བར། སྣར་ཐང་། པེ་ཅིན།
[^279K]: ཨ། སྣར་ཐང་། པེ་ཅིན།
[^280K]: དྷ། ཞེས་པར་མ་གཞན་ནང་མེད།
[^281K]: མུག་ཏ་ལ། སྣར་ཐང་། པེ་ཅིན།
[^282K]: ཙ། ཛ། སྣར་ཐང་། པེ་ཅིན།
[^283K]: སྨ་ར། ཨ་གདྡྷ་ཨ་གདྡྷ། སྣར་ཐང་། པེ་ཅིན།
[^284K]: བསྐྱོད། སྣར་ཐང་། པེ་ཅིན།
[^285K]: བཤིབས། སྣར་ཐང་། པེ་ཅིན།
[^286K]: བཀུག་བ་ཐིང་ཐོ་གཙུགས། སྣར་ཐང་། པེ་ཅིན།
[^287K]: ན་ལི། སྣར་ཐང་། པེ་ཅིན།
[^288K]: དུཥྚན། སྣར་ཐང་། པེ་ཅིན།
[^289K]: བཏང། སྣར་ཐང་། པེ་ཅིན།
[^290K]: ཏེ། སྣར་ཐང་། པེ་ཅིན།
[^291K]: བཤིབས། སྣར་ཐང་། པེ་ཅིན།
[^292K]: དྲང་བའོ། སྣར་ཐང་། པེ་ཅིན།
[^293K]: བཏང་པའོ། སྣར་ཐང་། པེ་ཅིན།
[^294K]: བཤིབས། སྣར་ཐང་། པེ་ཅིན།
[^295K]: བཤིབས། སྣར་ཐང་། པེ་ཅིན།
[^296K]: ཤུ། སྣར་ཐང་། པེ་ཅིན།
[^297K]: བསྐྱོད། སྣར་ཐང་། པེ་ཅིན།
[^298K]: མ་ས། སྣར་ཐང་། པེ་ཅིན།
[^299K]: བུད་དྷ་ནན། སྣར་ཐང་། པེ་ཅིན།
[^300K]: ཏི། སྣར་ཐང་། པེ་ཅིན།
[^301K]: བཤིབས། སྣར་ཐང་། པེ་ཅིན།
[^302K]: དང། ཞེས་པར་མ་གཞན་ནང་མེད།
[^303K]: བཀྲོལ་བའོ། སྣར་ཐང་། པེ་ཅིན།
[^304K]: མ་ས། སྣར་ཐང་། པེ་ཅིན།
[^305K]: བྷུ། སྣར་ཐང་། པེ་ཅིན།
[^306K]: རྒྱ་པྲ་ཏ། སྣར་ཐང་། པེ་ཅིན།
[^307K]: བདུག་པ། སྣར་ཐང་། པེ་ཅིན།
[^308K]: བསྲུང། སྣར་ཐང་། པེ་ཅིན།
[^309K]: ཏོག། སྣར་ཐང་། པེ་ཅིན།
[^310K]: གཏོར་མ། སྣར་ཐང་། པེ་ཅིན།
[^311K]: བསྟོད། སྣར་ཐང་། པེ་ཅིན།
[^312K]: ཤུགས་པ། སྣར་ཐང་། པེ་ཅིན།
[^313K]: གྱོན་པ། སྣར་ཐང་། པེ་ཅིན།
[^314K]: རྫོགས་པ་བརྒྱ་བརྒྱ་ཀླགས། སྣར་ཐང་། པེ་ཅིན།
[^315K]: སྔགས་བརྒྱས་གང་མོས་ཀྱི། སྣར་ཐང་། པེ་ཅིན།
[^316K]: ལ། སྣར་ཐང་། པེ་ཅིན།
[^317K]: སྒྲ་བྱུང་བས། སྣར་ཐང་། པེ་ཅིན།
[^318K]: བབས་པ། སྣར་ཐང་། པེ་ཅིན།
[^319K]: སྦུབ། སྣར་ཐང་། པེ་ཅིན།
[^320K]: བཅད་པར། སྣར་ཐང་། པེ་ཅིན།
[^321K]: འཚལ། སྣར་ཐང་། པེ་ཅིན།
[^322K]: གཟུང། སྣར་ཐང་།
[^323K]: རྒལ་བ། སྣར་ཐང་། པེ་ཅིན།
[^324K]: རྗེ། སྣར་ཐང་། པེ་ཅིན།
[^325K]: དམིགས་པར། སྣར་ཐང་། པེ་ཅིན།
[^326K]: ཨེ་མའོ། སྣར་ཐང་། པེ་ཅིན།
[^327K]: དུར་བ། སྣར་ཐང་། པེ་ཅིན།
[^328K]: འགི་ཝང། སྣར་ཐང་། པེ་ཅིན།
[^329K]: རྡེག་པ། སྣར་ཐང་། པེ་ཅིན།
[^330K]: འགྱུར་ལ། སྣར་ཐང་། པེ་ཅིན།
[^331K]: སྐྲག། སྣར་ཐང་། པེ་ཅིན།
[^332K]: དོན་པ། སྣར་ཐང་། པེ་ཅིན།
[^333K]: དེ་ལྟར་ན་འདོད་པ་ཐམས་ཅད་རབ་ཏུ་སྦྱིན་པ་ཞེས་སྨོས་སོ།_། ཞེས་པར་མ་གཞན་ནང་མེད།
[^334K]: འཇོམས་པ། སྣར་ཐང་། པེ་ཅིན།
[^335K]: གནས་པ། སྣར་ཐང་། པེ་ཅིན།
[^336K]: བསྟོད་པ། སྣར་ཐང་། པེ་ཅིན།
[^337K]: བསྐྱེད་པ། སྣར་ཐང་། པེ་ཅིན།
[^338K]: སྤྲུ་བ། སྣར་ཐང་། པེ་ཅིན།
[^339K]: བརྒྱན། སྣར་ཐང་། པེ་ཅིན།
[^340K]: གདབ། སྣར་ཐང་། པེ་ཅིན།
[^341K]: བཞུག་པར། སྣར་ཐང་། པེ་ཅིན།
[^342K]: བཞུགས་པ། སྣར་ཐང་། པེ་ཅིན།
[^343K]: གཞར་བ། སྣར་ཐང་། པེ་ཅིན།
[^344K]: བརྒྱན། སྣར་ཐང་།
[^345K]: ཉིད། སྣར་ཐང་། པེ་ཅིན།
[^346K]: བརྟེན། སྣར་ཐང་། པེ་ཅིན།
[^347K]: ལ་སོགས། སྣར་ཐང་། པེ་ཅིན།
[^348K]: ལས། སྣར་ཐང་། ཧྲི་ལས། པེ་ཅིན།
[^349K]: བསྟན་པར། སྣར་ཐང་། པེ་ཅིན།
[^350K]: རིན་པོ་ཆེ། སྣར་ཐང་། པེ་ཅིན།
[^351K]: ཨཾ། སྣར་ཐང་། པེ་ཅིན།
[^352K]: ཧ། སྣར་ཐང་། པེ་ཅིན།
[^353K]: གི། སྣར་ཐང་། པེ་ཅིན།
[^354K]: བཀླག། སྣར་ཐང་། པེ་ཅིན།
[^355K]: བསྙུང། སྣར་ཐང་། པེ་ཅིན།
[^356K]: གི། སྣར་ཐང་། པེ་ཅིན།
[^357K]: གཅིག། སྣར་ཐང་། པེ་ཅིན།
[^358K]: བརླབས། སྣར་ཐང་། པེ་ཅིན།
[^359K]: སྐྱོང། ཞེས་པར་མ་གཞན་ནང་མེད།
[^360K]: བསྲུང། སྣར་ཐང་། པེ་ཅིན།
[^361K]: དུར་བ། སྣར་ཐང་། པེ་ཅིན།
[^362K]: སྨན་པ། སྣར་ཐང་། པེ་ཅིན།
[^363K]: བཏང། སྣར་ཐང་། པེ་ཅིན།