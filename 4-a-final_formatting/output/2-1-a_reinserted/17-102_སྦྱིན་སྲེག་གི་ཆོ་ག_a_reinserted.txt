༄༅༅།
།རྒྱ་གར་སྐད་དུ།
ཧོ་མ་བི་དྷིཿ
།[^1K]བོད་སྐད་དུ།
སྦྱིན་སྲེག་གི་ཆོ་ག
།བཅོམ་ལྡན་འདས་མི་འཁྲུགས་པ་ལ་ཕྱག་འཚལ་ལོ།
།སྦྱིན་སྲེག་ཆེན་པོའི་རིམ་པ་ནི།
།དཀྱིལ་འཁོར་ཆེན་པོའི་དབུས་སུ་ནི།
།ཐབ་aཁུང་ཟླུམ་པོ་ཁྲུ་དོ་བྱ།
།གྲུ་བཞི་སྒོ་བཞི་རྟ་བབས་བྲི།
།ཡང་ན་མ་བྲིས་པ་ཡང་རུང་།
།བུད་ཤིང་བརྩིགས་ཏེ་སྲེག་རྫས་བསོག[^2K]
།མཆོད་དང་གཏོར་མ་ལ་སོགས་དགྲམ།
།བླ་རེ་བྲིས་པའི་ས་ཕྱོགས་སུ།
།བདེ་བའི་སྟན་ལ་འདུག་སྟེ་བསྒོམ།
།རབ་ཏུ་རྫས་ལ་བྲབ་བརྡེག་[^3K]བྱ།
།མེ་སྦར་མེ་ལྷ་བསྐྱེད་པ་aནི[^4K]
།།རཾ་ལས་མེ་ལྷར་[^5K]དྲང་སྲོང་ནི།
།བགྲང་ཕྲེང་རིལ་བ་ཕྱག་ན་འཛིན།
།ཚུར་གཤེགས་ཚུར་གཤེགས་འབྱུང་པོ་ཆེ།
།མེ་ལྷའི་རྒྱལ་པོ་དྲང་སྲོང་མཆོག
།དགང་བླུགས་ཞལ་ཟས་བཞེས་སླད་དུ།
།འབར་བའི་གདན་ལ་བཞུགས་སུ་གསོལ།
།ཨོཾ་ཨགྣ་ཡེ་ཛྭ་ལཱ་[^6K]ཡ་ཛཿཧཱུཾ་བཾ་ཧོཿ།
གཉིས་སུ་མེད་aཔར་བསྟིམས་པ་ལ།
།ཨོཾ་བཛྲ་ཡཀྵ་ཧཱུཾ་ཞེས།
བསངས་ཏེ་མར་གྱི་དགང་བླུགས་དབུལ།
།མཆོད་བསྟོད་སྲེག་[^7K]རྫས་རིམ་པར་དབུལ།
།དེ་ནས་མཆོད་བསྟོད་མེ་ལྷ་ནི།
།གཤེགས་པའམ་འབར་བའི་རྣམ་པར་རོ།
།དེ་ནས་པདྨ་ཟླ་བ་ལ།
།དད་པ་དང་ནི་དམ་ཚིག་གིས།
།ཚུར་གཤེགས་ཚུར་aགཤེགས་བཅོམ་ལྡན་འདིར།
།བདག་ལ་མཆོད་ཡོན་བཞེས་ནས་ཀྱང་།
།མཆོད་པས་བདག་ལ་དགྱེས་པར་མཛོད།
།ཨོཾ་བིགྷ་ནཱནྟ་ཀྲྀཏ་[^8K]ཧཱུཾ་ཕཊ།
ཐལ་མོ་སྦྱར་ལ་མཛུབ་གཉིས་དགྱེད[^9K]།
།ཨོཾ་ཏ་ཐཱ་ག་ཏོངྦྷ་[^10K]བཱ་ཡ་སྭཱ་ཧཱ།
ཛཿཧཱུཾ་བཾ་ཧོཿ།
།མཆོད་དང་བསྟོད་པ་བྱས་ནས་ནི།
།མར་དང་གྲོ་དང་སྲན་མ་aདང།
།ཞོ་དང་སྨན་དང་དཱུར་ཝ་དང་།
།ཀུ་ཤ་ཡམ་ཤིང་མེ་ཏོག་དང་།
།ཏིལ་དང་ཡུངས་ཀར་ལ་སོགས་བསྲེག
།ཐམས་ཅད་རྒྱུན་གཅོད་སྔགས་ཀྱིས་བྱ།
།ཁྱད་པར་ལས་སུ་བྱ་བ་ནི།
།ཏིལ་དང་ཡུངས་ཀར་དག་ལ་ནི།
།བརྒྱའམ་སྟོང་ངམ་ཁྲི་རུ་བསྲེག[^11K]།སྡིག་སྒྲིབ་སྦྱོང་བའི་[^12K]ལས་སུ་བསྟན།
།aདེ་ནས་མཆོད་བསྟོད་གཏོར་མ་གཏང་།
།བསྔོ་དང་བཟོད་པར་གསོལ་ཏེ་གཤེགས།
།རྫས་ལྷག་མེ་ཡི་ལྷ་ལ་དབུལ།
།མཆོད་བསྟོད་བཟོད་པར་གསོལ་ཏེ་གཤེགས།
།ཁྱོད་ཀྱིས་སེམས་ཅན་དོན་ཀུན་མཛད།
།རྗེས་སུ་མཐུན་པའི་[^13K]དངོས་གྲུབ་སྩོལ[^14K]།
།སངས་རྒྱས་ཡུལ་དུ་གཤེགས་ནས་ཀྱང་།
།སླར་aཡང་འབྱོན་པར་[^15K]མཛད་དུ་གསོལ།
།དམན་པ་[^16K]བསྡུ་ཞིང་ཨ་ཀཱར་[^17K]བཟླས།
།ཇི་ལྟར་གྲགས་པའི་བཀྲ་ཤིས་བརྗོད།
།མེ་ཡིས་[^18K]སྦྱངས་པའི་ནོར་བུ་བཞིན།
།རང་གི་སྤྱི་བོའི་གཙུག་ཏུ་བཀུར།
།སྦྱིན་སྲེག་གི་ཆོ་ག་དཱི་པཾ་ཀ་ར་ཤྲཱི་ཛྙཱ་ནས་མཛད་པ་རྫོགས་སོ།
།aa

[^1K]: དྷི། སྣར་ཐང་། པེ་ཅིན།
[^2K]: གསོག། སྣར་ཐང་། པེ་ཅིན།
[^3K]: རྡེག། སྣར་ཐང་། པེ་ཅིན།
[^4K]: ནས། སྣར་ཐང་། པེ་ཅིན།
[^5K]: ལྷ། སྣར་ཐང་། པེ་ཅིན།
[^6K]: ལ། སྣར་ཐང་། པེ་ཅིན།
[^7K]: བསྲེག། སྣར་ཐང་། པེ་ཅིན།
[^8K]: བགྷྣིན་ཏ་ཀྲྀད། སྣར་ཐང་། པེ་ཅིན།
[^9K]: དགྱེས། སྣར་ཐང་། པེ་ཅིན།
[^10K]: ཏོད་བྷཱ། སྣར་ཐང་།
[^11K]: སྲེག། སྣར་ཐང་། པེ་ཅིན།
[^12K]: སྦྱང་བའི། སྣར་ཐང་། པེ་ཅིན།
[^13K]: འཐུན་པའི། སྣར་ཐང་། པེ་ཅིན།
[^14K]: གསོལ། སྣར་ཐང་། པེ་ཅིན།
[^15K]: བྱོན་པར། སྣར་ཐང་། པེ་ཅིན།
[^16K]: དམན་མ། སྣར་ཐང་། པེ་ཅིན།
[^17K]: ཀར། སྣར་ཐང་། པེ་ཅིན།
[^18K]: ཡི། སྣར་ཐང་། པེ་ཅིན།