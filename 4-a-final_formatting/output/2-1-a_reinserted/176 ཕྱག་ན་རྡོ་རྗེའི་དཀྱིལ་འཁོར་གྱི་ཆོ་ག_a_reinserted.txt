༄༅།
།རྒྱ་གར་སྐད་དུ།
བཛྲ་པཱ་ཎི་མཎྜལ་བིདྷིཿ
།
[^1K]
།བོད་སྐད་དུ།
ཕྱག་ན་རྡོ་རྗེའི་དཀྱིལ་འཁོར་གྱི་ཆོ་ག
།དཔལ་ཕྱག་ན་རྡོ་རྗེ་ལ་ཕྱག་འཚལ་ལོ།
།དཔལ་ལྡན་ཕྱག་ན་རྡོ་རྗེ་དང་།
།བླ་མ་ལ་གུས་ཕྱག་འཚལ་ཏེ།
སྒྲུབ་པ་པོ་ལ་aཕན་པའི་ཕྱིར།
།དེ་ཡི་དཀྱིལ་འཁོར་ཆོ་ག་བརྩམ།
།དཔལ་ཕྱག་ན་རྡོ་རྗེ་བསྒྲུབ་པར་[^2K]འདོད་པའི་རྣལ་འབྱོར་པའི་དོན་དུ་དཀྱིལ་འཁོར་ཆོ་ག་འདི་བསྡུ་བར་བྱའོ།
།དེ་ལ་སྔོན་དུ་བསྙེན་པ་བྱ་བ་ནི་སྒྲུབ་པའི་ཐབས་ལས་འབྱུང་བ་བཞིན་དུ་བདག་ཉིད་ལྷར་བསྐྱེད་ལ་སྙིང་པོ་འབུམ་བཟླས་པ་བྱ་aབའམ།
ཡང་ན་ཇི་སྲིད་མཚན་མ་ཐོབ་པར་མ་གྱུར་གྱི་[^3K]བར་དེ་སྲིད་དུ་བསྒོམ་པ་དང་བཟླས་པ་ནི་སྔོན་དུ་བསྙེན་པའི་ཆོ་གའོ།
།དེ་ལྟར་བསྙེན་པ་རྫོགས་ནས་སའི་ཆོ་ག་བྱ་སྟེ།
གཙུག་ལག་ཁང་ངམ།
ཀུན་དགའ་ར་བའམ།
ནགས་ཚལ་ལ་སོགས་པ་ཡིད་དུ་འོང་བའི་གནས་སུ་ས་བསླང་བ་དང་།
aས་སྦྱང་བ་དང་།
ས་གཟུང་བ་[^4K]དང་།
ས་བྱིན་གྱིས་བརླབ་པར་བྱས་ཏེ།
དེ་ལ་བསླང་བ་ནི་གནས་ཀྱི་བདག་པོ་ལ་བསླང་བ་དང་།
མཎྜལ་དང་དྲིའི་ཐིག་ལེ་དང་།
མེ་ཏོག་གི་ཚོམ་བུ་བྱ་སྟེ།
མཆོད་པ་དང་གཏོར་མ་བཤམས་ནས་ཨོཾ་ཨ་པྲ་ཏི་བི་ཀ་ར་ཤ་ཧཱུཾ་ཛཿཞེས་བྱ་བ་[^5K]ཞེས་བྱ་བ་དང་།
རྡོ་རྗེ་བསྡམས་པའི་aམཛུབ་མོ་[^6K]གཉིས་བརྐྱང་ལ་ས་ལ་རེག་པར་བྱས་པས་སའི་ལྷ་མོ་འཁོར་དང་བཅས་པ་སྤྱན་དྲངས་ལ།
སའི་ལྷ་མོ་མཆོད་པ་དང་།
དེའི་འཁོར་ལོ་གཏོར་མ་བྱིན་ནས་གསོལ་བ་གདབ་པར་བྱ་སྟེ།
སྐྱོབ་པ་སངས་རྒྱས་ཐམས་ཅད་ཀྱི།
།སྤྱོད་པའི་ཚུལ་དང་ཁྱད་པར་དང་།
།ས་དང་ཕ་རོལ་ཕྱིན་aཔ་ལ།
།ལྷ་མོ་ཁྱོད་ནི་དཔང་དུ་གྱུར།
།སྐྱོབ་པ་ཤཱཀྱ་སེང་གེ་ཡིས།
།ཇི་ལྟར་བདུད་ཀྱི་སྡེ་བཅོམ་པ།
།དེ་བཞིན་བདག་གིས་བདུད་ཀྱི་སྡེ།
།ཕམ་པར་བྱ་སྟེ་དཀྱིལ་འཁོར་བྲི།
།ཞེས་ལན་གསུམ་གྱི་བར་དུ་བརྗོད་ལ།
ས་[^7K]བྱིན་པར་བསམས་ཏེ་མཆོད་ལ་གཤེགས་སུ་གསོལ།
།དེ་ནས་ས་[^8K]སྦྱང་བ་ནི་aདྲག་པོ་དང་ཞི་བའི་སྦྱིན་སྲེག་[^9K]བྱའོ།
།འདོམ་གང་ཉེ་འཁོར་དུ་ལྟེ་བ་ནུབ་ཙམ་མམ་[^10K]པུས་མོ་ནུབ་ཙམ་བརྐོས་ལ་གསེག་མ་དང་།
གྱོ་མོ་དང་།
རུས་པ་ལ་སོགས་པ་བསལ་ལ་སྤོས་ཆུས་བྲན་ལ།
ས་དེ་ཉིད་ཀྱིས་བཀང་ནས་སའི་ལྟས་བརྟག་པར་བྱ་སྟེ།
ས་སྦྱང་བའི་ཆོ་གའོ།
།[^11K]དེའི་རྗེས་ལ་aས་བཟུང་བ་ནི་གདུགས་དང་།
རྒྱལ་མཚན་དང་།
བླ་རེ་[^12K]ལ་སོགས་པ་བྲེས་ལ་སྐུ་གཟུགས་བཀྲམ་[^13K]ནས་ཕྱོགས་བཞིར་སྤོས་རྒྱུན་མི་འཆད་པར་བཏུལ་བར་བྱའོ།
།དེ་ནས་ལག་པ་གཡས་པ་དེར་གཏུགས་ཏེ[^14K]།
ཡི་གེ་བརྒྱ་པ་བདུན་ནམ་ཉི་ཤུ་རྩ་གཅིག་བཟླས་པར་བྱ་སྟེ།
ས་གཞི་རྡོ་རྗེའི་aརང་བཞིན་དུ་བྱིན་གྱིས་བརླབས་པ་[^15K]ནི་ས་གཟུང་བ་[^16K]དང་བྱིན་གྱིས་བརླབ་པ་སྟེ་སའི་ཆོ་གའོ།།
།།དེ་ནས་བདག་ཉིད་ཁྲུས་བྱ་ཞིང་དྲིས་བྱུགས་ལ།
གོས་སྔོན་པོའི་སྟོད་གཡོགས་དང་།
སྨད་གཡོགས་བགོ་ཞིང་།
རྒྱན་གདགས་ཤིང་རྡོ་རྗེ་དྲིལ་བུར་ལྡན་པས་གལ་ཏེ་ནུས་ན་སྨྱུང་[^17K]བར་གནས་པའམ་aམ་ནུས་ན་ཟས་དཀར་གསུམ་བཟའ་བར་བྱའོ།
།དེ་ལ་རེ་ཞིག་སའི་དཀྱིལ་འཁོར་གྱི་དབུས་སུ་འདུག་ལ་ཚོགས་བསགས་པ་[^18K]དང་།
སྲུང་བའི་[^19K]འཁོར་ལོ་བསྒོམ་པ་དང་།
གཞལ་ཡས་ཁང་གདན་དང་བཅས་པ་བསྒོམ་པར་བྱ་སྟེ།
དེའང་ཡི་གེ་ཧཱུཾ་ཡོངས་སུ་གྱུར་པ་ལས་རྡོ་རྗེ་ཆེན་པོ་ནམ་མཁའི་ཚད་aདང་མཉམ་པ་ཁོང་སྟོང་བསམ་པ་ནི་སྲུང་བའི་[^20K]འཁོར་ལོའོ།
།དེའི་ནང་དུ་བྷཱུཾ་[^21K]ལས་གཞལ་ཡས་ཁང་གྲུ་བཞི་སྒོ་བཞི་པ།
རྟ་བབས་དང་བཅས་པ་བསྐྱེད་ལ།
དབུས་སུ་ཨ་ལས་ཟླ་བའི་དཀྱིལ་འཁོར་བསྒོམ་པར་བྱའོ།
།དེ་ནས་བདག་ཉིད་ལྷར་བསྐྱེད་ལ་ཡེ་ཤེས་སེམས་དཔའ་གཞུག་པ་དང་།
དབང་aབསྐུར་བ་དང་།
ཡི་གེ་གསུམ་གྱིས་གནས་གསུམ་དུ་བྱིན་གྱིས་བརླབས་པའི་[^22K]བར་དུ་བྱས་ལ་སའི་ལྷ་མོ་མཆོད་ནས་གསོལ་བ་གདབ་པའི་བར་དུ་བྱའོ།
།དེ་ནས་སྒྲུབ་པའི་གྲོགས་པོས་མཚན་བརྒྱ་རྩ་བརྒྱད་པས་བསྟོད་ནས་གསོལ་བ་གདབ་པར་བྱ་སྟེ།
མཎྜལ་དབུས་དང་ཕྱོགས་བཞིར་ནི།
aགོས་སྔོན་ཅན་[^23K]རིགས་ལྔ་སྐད་ཅིག་གིས་བསྒོམས་ལ།
ལྷ་ལ་གསོལ་བ་གདབ་པའི་ཆོ་ག
།རྡོ་རྗེའི་དཀྱིལ་འཁོར་བྲི་བའི་ཕྱིར།
།བདག་གིས་དཀྱིལ་འཁོར་ས་བཟུང་བས[^24K]།
།སངས་རྒྱས་བྱང་ཆུབ་སེམས་དཔའ་ཡིས།
།བདག་ལ་བྱིན་གྱིས་བརླབ་ཏུ་གསོལ།
།ཞེས་སོ།
།སློབ་མ་བཞི་aཡིས་ཕྱོགས་བཞི་ནས་གསོལ་བ་གདབ་པའི་ཚིག་འདི་དག་གོ།
།རྡོ་རྗེ་གོས་སྔོན་རིགས་ཀྱི་གཙོ།
།མཉམ་པའི་དང་ལས་འབར་བའི་སྐུ།
།ཞེ་སྡང་ཆེན་པོ་ཚར་གཅོད་ཕྱིར།
།རྡོ་རྗེ་རིགས་ཀྱིས་བཟུང་[^25K]མཛོད།
།རིན་ཆེན་གོས་སྔོན་རིགས་ཀྱི་གཙོ།
།མཉམ་པའི་ངང་ལས་འབར་བའི་སྐུ།
།ང་རྒྱལ་ཅན་རྣམས་aགཞོམ་པའི་ཕྱིར།
།རིན་ཆེན་རིགས་ཀྱི་ས་བཟུང་[^26K]མཛོད།
།པདྨའི་གོས་སྔོན་རིགས་ཀྱི་གཙོ།
།མཉམ་པའི་དང་ལས་འབར་བའི་སྐུ།
།འདོད་ཆགས་ཅན་རྣམས་གདུལ་བའི་ཕྱིར།
།པདྨ་རིགས་ཀྱིས་བཟུང་[^27K]མཛོད།
།ལས་ཀྱི་གོས་སྔོན་རིགས་ཀྱི་གཙོ།
།མཉམ་པའི་ངང་ལས་འབར་བའི་སྐུ།
།ཕྲག་aདོག་ཅན་རྣམས་གདུལ་བའི་ཕྱིར།
།ལས་ཀྱི་རིགས་ཀྱི་ས་བཟུང་[^28K]མཛོད།
།ཅེས་སོ།
།དེ་ནས་མིག་གཡས་པར་མ་ལས་ཉི་མའི་དཀྱིལ་འཁོར།
།གཡོན་པར་ཊ་ལས་ཟླ་བ[^29K]།
རྐང་མཐིལ་[^30K]དུ་སྣ་ཚོགས་རྡོ་རྗེ་བསྐྱེད་ནས་ལངས་ཏེ་སངས་རྒྱས་ཐམས་ཅད་ལ་ཕྱག་བྱས་[^31K]བདག་ལྷའི་སྐུ་གསལ་བར་aདམིགས་ཏེ།
དབུས་ཀྱི་གཙོ་བོ་ནམ་མཁར་བཏེག་ལ་ཁྲོ་བོའི་བསྟོད་པ་བྱའོ།
།དེ་ལ་བསྟོད་པ་ནི།
ཆོས་དབྱིངས་སྟོང་པ་གཉིས་མེད་ངང་ཉིད་ལས།
།འཇིག་རྟེན་སྤྱོད་པའི་ཚུལ་ཡང་མི་སྤོང་ཞིང་།
།ཐབས་ལ་མཁས་པས་འཇིགས་བྱེད་སྐུར་སྟོན་པའི།
།ཁྲོ་ཆེན་འབར་བའི་ཚོགས་ལ་ཕྱག་aའཚལ་བསྟོད།
།བསྐལ་པའི་མེ་དཔུང་འབར་བའི་ཀློང་དཀྱིལ་ནས[^32K]།
།དཔའ་བོ་[^33K]སྟང་སྟབས་བརྐྱང་བསྐུམ་ཚུལ་དུ་བཞུགས།
།ཉི་ཟླ་འབར་བའི་སྤྱན་གྱི་སྡང་མིག་གིས།
།བགེགས་དཔུང་སྲེག་པར་[^34K]མཛད་ལ་ཕྱག་འཚལ་བསྟོད།
།ཅེས་བརྗོད་ལ་བཀའ་བསྒོ་བར་བྱ་སྟེ།
དཀྱིལ་འཁོར་aཆེན་པོའི་ས་གཞི་ལ་གནས་པའི།
།ལྷ་ལ་སོགས་པའི་བགེགས་ཚོགས་ཀུན་ཉོན་ཅིག
།ང་ནི་གནས་འདིར་དཀྱིལ་འཁོར་ཆེན་པོ་འབྲི།
།བགེགས་ཀྱི་རིགས་ཚོགས་གང་ཡིན་འབྱེར་བར་གྱིས།
།ཅི་སྟེང་ཡི་བཀའ་ལས་འདས་གྱུར་ན།
།ཡེ་ཤེས་ཅན་གྱི་རྡོ་རྗེ་འབར་བ་འདིས།
།སྤྱི་བོ་ཚལ་aཔ་བརྒྱར་ནི་འགས་འགྱུར་ཞིང་།
།རྣམ་པར་འཇིག་པར་འགྱུར་བར་གདོན་མི་ཟ།
།ཞེས་བྱ་བ་དང་།
དེང་[^35K]རྣལ་འབྱོར་གྱི་དབང་ཕྱུག་ཆེ་གེ་མོ་ཞེས་བྱ་བས་རྫོགས་པའི་སློབ་ཆེ་གེ་མོ་ཞེས་བྱ་བ་བྱང་ཆུབ་ཏུ་རྫོགས་པར་བྱ་བའི་ཕྱིར་དང་།
སེམས་ཅན་ཐམས་ཅད་བླ་ན་མེད་པའི་བྱང་ཆུབ་ཐོབ་aཔའི་ཕྱིར་དང་།
[^36K]དཔལ་ཕྱག་ན་རྡོ་རྗེ་ཞེས་བྱ་བའི་དཀྱིལ་འཁོར་ཆེན་པོ་ཞིག་རྩོམ་གྱིས་གང་སུ་[^37K]རུང་བས་ས་ཕྱོགས་འདི་ན་གནས་པའི་ལྷ་དང་ལྷ་མ་ཡིན་དང་།
གནོད་སྦྱིན་དང་།
སྲིན་པོ་དང་།
ཡི་དྭགས་དང་།
ཤ་ཟ་དང་།
འབྱུང་པོ་དང་།
གནོན་པོ་དང་།
ནམ་མཁའ་aལྡིང་དང་།
མིའམ་ཅི་དང་།
རིག་འཛིན་ལ་སོགས་པ་རྒན་པོ་དང་།
རྒན་མོ་དང་།
འཁོར་དང་།
གཡོག་ཏུ་བཅས་པ་འདིར་མ་གནས་པར་གཞན་དུ་དེངས་ཤིག
།དེ་ལྟར་ཕྱག་ན་རྡོ་རྗེའི་བཀའ་ཐོས་པས་མྱུར་བ་ཉིད་དུ་དེངས་ཤིག
།གང་དག་མི་འགྲོ་བ་དེ་དག་ནི་དའི་ཡེ་ཤེས་ཀྱི་རྡོ་རྗེ་aཆེན་པོ་ཀུན་དུ་འབར་བ་འདིས་མགོ་བོ་ཚལ་པ་བརྒྱར་འགས་པར་གྱུར་ཏ་[^38K]རེ་ཞེས་ལན་གསུམ་བརྗོད་དེ།
རྡོ་རྗེ་ཆེན་པོའི་གར་དང་།
རྡོ་རྗེ་ཆེན་པོའི་འགྲོས་ཀྱིས་ས་གཞི་ལན་གསུམ་བསྐོར་ཞིང་།
རང་གི་ལུས་ལས་ཁྲོ་བོའི་ཚོགས་ཕྱུང་ལ་[^39K]སྡང་བ་ཐམས་ཅད་བསྐྲད་པར་[^40K]བསམ་མོ།
།དེ་ནས་ཡི་aགེ་ཧཱུཾ་གིས་སྲུང་བའི་[^41K]འཁོར་ལོ་བྱས་ལ།
ཕུར་བུ་ལྔ་སྟོང་ཕྱག་ན་རྡོ་རྗེ་སྨད་རྡོ་རྗེ་རྩེ་གཅིག་པ་ལྟ་བུར་བསྐྱེད་ནས།
ཨོཾ་བཛྲ་ཀཱི་ལི་ཀཱི་ལ་ལཱ་[^42K]ཡ་སརྦ་བིགྷྣཱ་[^43K]བནྡྷ་ཧཱུཾ་ཕཊ་ཅེས་བྱ་བ་བརྒྱ་རྩ་བརྒྱད་བཟླས་ལ།
དབུས་དང་[^44K]གྲྭ་བཞིར་ཨོཾ་གྷ་གྷ་གྷཱ་[^45K]ཏ་ཡ་གྷཱ་ཏ་ཡ།
སརྦ་དུ་ཥྚཱ་ན་[^46K]ཧཱུཾ་ཕཊ།
ཀཱི་ལཱ་[^47K]ཡ་ཀཱིལ་ཡ་aསརྦ་པཱ་པཾ་ཧཱུཾ་ཕཊ།
ཧཱུཾ་ཧཱུཾ་ཧཱུཾ་བཛྲ་ཀཱི་ལི་ཀཱི་ལཱ་[^48K]ཡ་བཛྲ་དྷ་ར་[^49K]ཨཱཛྙཱ་པ་ཡ་ཏི།
ཀཱ་ཡ་ཝཱ་ཀ་ཙིཏྟ་བཛྲ་ཀཱི་ལཱ་[^50K]ཡ་ཧཱུཾ་ཕཊ་ཅེས་བྱ་བས་བཏབ་ལ།
ཨོཾ་བཛྲ་མུངྒ་ར་ཨཱ་ཀོ་ཊ་ཡ་ཧཱུཾ་ཕཊ་ཅེས་བྱ་བས་བརྡུང་བར་བྱའོ།
།དེ་ནས་སྲུང་[^51K]སྐུད་བཅིང་བ་དང་།
གུ་གུལ་གྱིས་བདུགས་པ་[^52K]དང་།
མེ་ཏོག་ཕྲེང་བ་བཏགས་ཤིང་aདྲིའི་ཐིག་ལེ་བྱས་ནས་བྱམས་པའི་གོ་ཆ་[^53K]བསྐོན་པར་བྱའོ།
།དེ་ནས་དཀྱིལ་འཁོར་བའི་རྣམ་[^54K]ལྔ་དང་།
སྙིང་པོ་བཟླས་པའི་དྲི་ཆུས་བྱུགས་ལ།
དབུས་སུ་དྲིའི་ཐིག་ལེ་བྱས་ཏེ་མེ་ཏོག་གི་ཚོམ་བུ་བཀྲམ་ནས་ཛཿཧཱུཾ་བཾ་ཧོཿའི་སྔགས་ཀྱིས་བཏེག་པའི་ལྷ་[^55K]བཞུགས་སུ་གསོལ་ལོ[^56K]།
ཡེ་ཤེས་སེམས་དཔའ་aགཞུག་པ་དང་།
དབང་བསྐུར་བ་དང་།
ཡི་གེ་གསུམ་གྱིས་གནས་གསུམ་དུ་བྱིན་གྱིས་བརླབས།
མཆོད་པ་རྒྱས་པ་དང་།
བསྟོད་པ་བྱས་ནས་སྙན་གསན་དབབ་པར་བྱ་སྟེ།
ཕྱག་ན་རྡོ་རྗེ་བཅོམ་ལྡན་འདས།
།རིག་[^57K]སྔགས་རྒྱལ་ལ་ཕྱག་འཚལ་ལོ།
།སློབ་མ་ཀུན་ལ་aབརྩེ་བ་དང་།
།ཁྱེད་རྣམས་ལ་ཡང་མཆོད་པའི་ཕྱིར།
།སང་ནི་དཀྱིལ་འཁོར་བྲི་བར་འཚལ།
།བཅོམ་ལྡན་བདག་ནི་གུས་པ་ལ།
།དེ་བས་གནང་བ་མཛད་པར་རིགས།
།ཞེས་ལན་གསུམ་བརྗོད་པར་བྱ་སྟེ།
ལྷ་ལྷག་པར་གནས་པར་བྱའོ།
།[^58K]དེ་ནས་བུམ་པ་གཉིས་ལེགས་པར་བཀྲུས་ན་རས་གཙང་aམས་མགུལ་པ་[^59K]བཅིངས་ཏེ།
ལྡུམ་བཅས་ལྕུག་མས་ཁ་བརྒྱན་ལ།
རིན་པོ་ཆེ་ལྔ་དང་།
སྨན་ལྔ་དང་།
འབྲུ་ལྔ་བཅུག་ནས་ལྷག་པར་གནས་པར་བྱ་སྟེ།
དེ་ནས་བུམ་པ་བདུད་རྩི་འཁྱིལ་པས་བསངས་ནས།
བྷྲཱུཾ་[^60K]ལས་གཞལ་ཡས་ཁང་དང་།
བྃ་[^61K]ལས་འོ་མ་ཅན་གྱི་རྒྱ་མཚོ་དང་།
ཧྲཱིཿལས་[^62K]ལས་སྣ་aཚོགས་པདྨ་དང་།
ཨ་ལས་ཟླ་བའི་དཀྱིལ་འཁོར་བསྐྱེད་ནས་དེའི་སྟེང་དུ་ཧཱུཾ་ཧཱུྃ་[^63K]ལས་ཕྱག་ན་རྡོ་རྗེ་བསྐྱེད་དེ།
ཡེ་ཤེས་སེམས་དཔའ་དགུག་པ་དང་།
གཞུག་པ་དང་།
དབང་བསྐུར་བ་དང་།
བྱིན་གྱིས་བརླབ་པ་དང་།
མཆོད་པ་དང་།
བསྟོད་པ་བྱས་ནས་སྔགས་བརྒྱ་རྩ་བརྒྱད་བཟླས་ཏེ།
aགོས་གཙང་མས་བཀབ་ལ་བཞག་སྟེ།
ཕྱི་དེ་ཞག་གསུམ་དུ་བཟླས་པ་བྱ་སྟེ་བུམ་པ་ལྷག་བར་གནས་པའོ།
།[^64K]དེ་ནས་འབྱོར་པ་ཡོད་ན་སྦྱིན་སྲེག་གི་མཆོད་པ་བྱའོ།
།དེ་ནས་གཏོར་མའི་ཆོ་ག་ལས་འབྱུང་བ་བཞིན་དུ་གཏོར་མ་བཏང་ནས།
སློབ་མ་ལྷག་པར་གནས་པ་བྱ་སྟེ།
ཁྲུས་བྱས་ལ་མེ་aཏོག་ལག་ཏུ་ཐོགས་ཏེ་སློབ་དཔོན་གྱི་ཞབས་གཉིས་ལ་ཕྱག་འཚལ་ནས་གསོལ་བ་བཏབ་སྟེ་རྒྱུན་བཤགས་བྱའོ།
།དགའ་ཆེན་ཁྱོད་ལ་བདག་དགའོ།
།སློབ་དཔོན་ཁྱོད་ནི་དགོངས་སུ་གསོལ།
།བྱང་ཆུབ་ཆེན་པོའི་ཚུལ་བསྟན་པའི།
།མགོན་པོ་ཆེན་པོ་བདག་ལ་སྩོལ།
།དམ་ཚིག་ཆེན་པོ་aསྩལ་དུ་གསོལ།
།བྱང་ཆུབ་སེམས་ནི་བདག་ལ་སྩོལ།
།སངས་རྒྱས་ཆོས་དང་དགེ་འདུན་ཏེ།
།སྐྱབས་གསུམ་དག་ནི་བདག་ལ་སྩོལ།
།ཐར་པ་ཆེན་པོའི་གྲོང་མཆོག་ཏུ།
།མགོན་པོ་བདག་ནི་གཞུག་ཏུ་གསོལ།
།བུ་ཚུར་ཐེག་པ་ཆེན་པོ་ཡི།
།གསང་སྔགས་ཚུལ་ཆེན་སྤྱོད་པ་དག
།ཁྱོད་ལ་ཡང་aདག་བསྟན་པར་བྱ།
།ཁྱོད་ནི་ཚུལ་ཆེན་སྣོད་ཡིན་ཏེ།
།དུས་གསུམ་འབྱུང་བའི་སངས་རྒྱས་རྣམས།
།སྐུ་གསུང་ཐུགས་ཀྱི་རྡོ་རྗེ་ཅན།
།རྡོ་རྗེ་གསང་སྔགས་འདི་བསྒོམས་པས།
།དཔའ་བོ་བྱང་ཆུབ་ཤིང་དྲུང་དུ།
།ཐམས་ཅད་མཁྱེན་པའི་མཚན་མ་བརྙེས།
།གསང་སྔགས་སྦྱོར་བ་མཉམ་aམེད་དེ།
།ཤཱཀྱ་སེང་གེ་སྐྱོབ་པ་ཡིས།
།བདུད་སྡེ་ཤིན་ཏུ་མི་བཟད་པའི[^65K]།
།དཔུང་ཆེན་དག་ཀྱང་དེ་ཡིས་བཅོམ།
།འཇིག་རྟེན་རྗེས་འཇུག་པར་རྟོགས་ནས།
།འཁོར་ལོ་བསྐོར་ནས་མྱ་ངན་འདས།
།དེས་ན་[^66K]ཀུན་མཁྱེན་ཐོབ་བྱའི་ཕྱིར།
།བུ་ཡིས་བློ་གྲོས་འདི་གྱིས་ཤིག
།དེ་ནས་ལྷར་aབསྐྱེད་ནས་མཆོད་པ་བྱ་སྟེ།
སོ་ཤིང་དོར་བ་དང་།
ཀུ་ཤ་སྦྱིན་པ་དང་།
སྲུང་[^67K]སྐུད་གདགས་པ་དང་།
ཟབ་ཅིང་རྒྱ་ཆེ་བའི་ཆོས་བཤད་པར་བྱ་སྟེ[^68K]།
འཇིག་རྟེན་དུ་ནི་ཀུན་མཁྱེན་རྣམས[^69K]།
།ཨུ་དུམྺཱ་རའི་[^70K]མེ་ཏོག་བཞིན།
།བརྒྱ་[^71K]ལམ་ན་ནི་རེས་འགའ་ཞིག
།འབྱུང་འགྱུར་ཡང་ནི་མི་འབྱུང་ངོ་།
།aགསང་སྔགས་སྤྱོད་པའི་ཆོ་ག་ནི།
།དེ་བས་ཀྱང་ནི་དཀོན་པ་སྟེ།
།གང་གིས་མཉམ་མེད་སེམས་ཅན་དོན།
།མྱ་ངན་མི་འདའ་བྱེད་པར་ནུས།
།བསྐལ་པ་[^72K]བྱེ་བ་དུ་མ་རུ།
།ཆོས་ཀྱི་འཁོར་ལོ་བསྐོར་བ་དང་།
།འགྲོ་དོན་མཉམ་མེད་བྱེད་པར་འགྱུར།
།གཞན་ཡང་ཐེག་པ་ཆེན་པོ་ཡི།
།ལམ་aམཆོག་འདི་ནི་དཔལ་དང་ལྡན།
།ཁྱེད་རྣམས་དེར་ནི་དོང་པས་[^73K]ན།
།ཐམས་ཅད་མཁྱེན་པའི་འབྲས་བུ་ཐོབ།
།རྫོགས་པའི་སངས་རྒྱས་ཉིད་དུ་འགྱུར།
།དེས་ན་བུ་ཡིས་བརྩོན་པར་གྱིས།
།སློབ་མ་ལྷག་པར་གནས་པའོ།
།དེ་ལྟར་ལྷག་པར་གནས་པར་བྱས་ནས།
།ནང་པར་ཉི་མ་ཤར་བ་[^74K]དང་མཆོད་aཔ་བཤམས་ལ།
[^75K]དཀྱིལ་འཁོར་ནམ་མཁར་བཏེག་སྟེ།
ས་གཞི་བའི་[^76K]རྣམ་པ་[^77K]ལྔ་དང་དྲི་ཆེན་པོས་བྱུགས་ནས་ཐིག་སྐུད་བྱིན་གྱིས་བརླབས་ལ་ཆོ་ག་བཞིན་ཐིག་གདབ་པར་བྱའོ།
།ད་ནས་ཚོན་དགྱེ་བར་བྱ་སྟེ།
ཚོན་བྱིན་གྱིས་བརླབས་[^78K]ལ་དབུས་སུ་པདྨ་དང་ཟླ་བའི་གདན་[^79K]ལ་རྡོ་རྗེ་རྩེ་ལྔ་པ་བྲིས་པ་aདང་།
ཕྱོགས་ཀྱི་རིམ་པར་ཚོན་དགྱེ་བ་དང་།
རྩིག་པ་ལ་ཕྱི་རིམ་དཀར་པོ་དང་།
སེར་པོ་དང་།
དམར་པོ་དང་།
ལྗང་གུ་དང་།
ནག་པོ་དང་།
ཁ་ཁྱེར་དམར་པོ་དམར་པོ་དང[^80K]།
རིན་པོ་ཆེའི་[^81K]ཕ་གུ་སེར་པོ་དང་།
དྲ་བ་དྲ་ཕྱེད་ནག་པོ།
མདའ་ཡབ་ལྗང་གུ།
རྟ་བབས་ཅི་མཛེས་པ།
རྡོ་རྗེ་མེ་རི་དང་aབཅས་པར་[^82K]བྲི་བར་བྱའོ།
།དེ་ལྟར་དཀྱིལ་འཁོར་བྲིས་ནས་དགོངས་ཀའི་དུས་སུ་མཆོད་རྫས་རྣམས་[^83K]བསགས་ནས་བདག་ཉིད་སྟན་བདེ་བ་ལ་འདུག་སྟེ།
ལྷའི་ང་རྒྱལ་གྱིས་དཀྱིལ་འཁོར་བཏེག་[^84K]ལ་ཡིད་ཀྱིས་ནང་དུ་ཞུགས་ཏེ།
ལྷག་པ་དང་མ་ཚང་བའི་ཉེས་པ་ཞི་བར་བྱ་བའི་ཕྱིར་ལན་བདུན་aབསྐོར་བར་བྱའོ།
།དེ་ནས་མེ་ཏོག་གི་ཕྲེང་བ་དོར་ལ་སླར་རང་གི་མགོ་ལ་བཅིང་བར་བྱའོ།
།དེ་ནས་བདག་ཉིད་ལྷར་བསྐྱེད་ལ་མདུན་གྱི་ལྷ་ཡང་ས་བོན་གྱི་ཡི་གེ་ཡོངས་སུ་གྱུར་པ་ལས་རྡོ་རྗེ་ལས་འོད་ཟེར་སྤྲོ་བསྡུ་བྱས་ནས།
ལྷར་བསྐྱེད་ལ་ཡེ་ཤེས་སེམས་དཔའ་གཞུག་པ་ལ་སོགས་པ་བྱས་ནས།
aམཆོད་པ་རྒྱས་པར་ཕུལ་བསྟོད་པ་བྱས་ནས་བུམ་པར་བཅུག་སྟེ།
བཟླས་པ་བྱས་ནས་ཆུར་[^85K]ཞུ་བ་ལས་སྐུ་ཁྲུས་གསོལ་བར་བྱའོ།
།དེ་ནས་སྦྱིན་སྲེག་བྱ་བ་དང་།
གཏོར་མ་བཏང་ནས་སློབ་མ་ལ་དབང་བསྐུར་བར་བྱ་སྟེ།
དེ་ནས་བདག་ཉིད་འཇུག་པའི་ཆོ་ག་དང་།
སློབ་མ་འཇུག་པའི་ཆོ་ག་ཡང་ཚུལ་aབཞིན་དུ་བྱའོ།
།དེ་ནས་དཀྱིལ་འཁོར་གྱི་ལྷ་ལ་ཕྱག་བྱས་ལ།
གནང་བ་ནོད་པར་བྱ་སྟེ།
བདག་མིང་འདི་ཞེས་བགྱི་བས་ནི།
།རྡོ་རྗེ་སློབ་དཔོན་དཀའ་ཐུབ་ཆེ།
།སེམས་ཅན་རྣམས་ལ་ཕན་པའི་ཕྱིར།
།སློབ་མ་རྣམས་ནི་འཇུག་པར་འཚལ།
།དེ་ནས་རྡོ་རྗེ་སློབ་མ་ཡི[^86K]།
།སྤྱོད་ལམ་ལེགས་པར་གསུངས་པ་ཡི[^87K]།
།aབླ་མ་ཆེན་པོ་ཁྱེད་ཀྱིས་ནི།
།བྱང་ཆུབ་ཆེན་པོའི་ལམ་སྟོན་པའི།
།བསམ་གྱིས་མི་ཁྱབ་དམ་ཆོས་སྣོད[^88K]།
།དབང་བསྐུར་དམ་པ་མཛད་དུ་གསོལ།
།གདོང་གཡོགས་བཅིང་བ་དང་།
རྒྱུན་བཤགས་བྱ་བ་དང་།
སྡོམ་པ་གཟུང་བ་[^89K]དང་།
ལྷར་བསྐྱེད་ཅིང་ལས་ཐམས་ཅད་པའི་བུམ་པས་ཁྲུས་བྱ་བ་དང་།
དཀྱིལ་aའཁོར་དུ་འཇུག་པ་དང་།
ལྷའི་དམ་ཚིག་བསྒྲག་པ་ནི།
མཐུ་སྟོབས་ཕྱག་ན་རྡོ་རྗེ་ནི།
།ཁྱོད་ཀྱི་སྙིང་ལ་ཡང་དག་ཞུགས།
།རྟག་ཏུ་ཡི་དམ་ལྷ་ཡིན་གྱི།
།ཚུལ་འདི་སྨྲ་བར་མ་བྱེད་ཅིག
།གལ་ཏེ་ཚུལ་འདི་སྨྲས་ན་ཡང་།
།དེ་མ་ཐག་ཏུ་དྲལ་ཏེ་གཤེགས།
།ཞེས་པའོ།
།དེ་ནས་ཙནྡན་གུར་གུམ་ལ་སོགས་པའི་ཆུ་ཁྱོར་བར་བླུགས་ལ།
aའདི་ནི་ཁྱོད་ཀྱི་དམྱལ་བའི་ཆུ།
།དམ་ཚིག་འདས་ན་ཚིག་པར་བྱེད།
།གལ་ཏེ་གསང་སྔགས་དངོས་གྲུབ་ནི།
།རྡོ་རྗེ་བདུད་རྩིའི་ཆུ་འདིས་འགྲུབ།
།ཅེས་བརྗོད་དོ།
།དེ་ནས་སློབ་དཔོན་གྱིས་དམ་ཚིག་བསྒྲགས་ཏེ[^90K]།
ད་ནི་ཕྱག་ན་རྡོ་རྗེ་སྟེ།
།ང་ཡིས་བསྒོ་བའི་[^91K]ལས་ཉོན་ཅིག
།མ་མོས་བརྙས་པར་མ་བྱེད་aཅིག
།གལ་ཏེ་ཁྱོད་ཀྱིས་བརྙས་ན་ནི།
།དམ་ཚིག་འདི་ཡིས་སྲེག་པར་བྱེད།
།ཚ་བ་ཆེན་པོའི་གནས་སུ་བསྲེག[^92K]།ཅེས་པའོ།
།ཡེ་ཤེས་དབབ་པ་ནི[^93K]།
དེ་ནས་རྫས་ཀྱི་དུད་པ་བཏང་།
།རྡོ་རྗེ་སློབ་དཔོན་ཐུགས་ཀ་ནས།
།ཁ་དོག་དམར་བའི་ཨ་བཏོན་ནས།
།སློབ་མའི་སྙིང་གར་གཞུག་པར་[^94K]བྱ།
།aསློབ་མ་རྣམས་ཀྱིས་བདེ་བ་བསྒོམ།
།འཕར་དང་ལྡེག་པའི་རྟགས་[^95K]བྱུང་ན།
།དེ་ཉིད་བརྟན་པའི་ཡན་ལག་བྱ།
།ཡེ་ཤེས་དབབ་པའོ།
།ཕྲེང་བ་དོར་བ་དང་།
།གདོང་གཡོགས་དགྲོལ་བ་དང་།
དཀྱིལ་འཁོར་ལྟ་བ་[^96K]བྱས་ནས་ལྷར་བསྐྱེད་ལ།
རང་བཞིན་རྣམ་དག་བདག་ཉིད་ལས།
།aདཔའ་བོ་དབང་ཕྱུག་མ་ཡི་གནས།
།དྲི་མེད་[^97K]རང་བཞིན་དཀྱིལ་འཁོར་ནི།
།བུ་ཁྱོད་ཀྱིས་ནི་བལྟ་བར་གྱིས།
།གདོང་གཡོགས་བཀྲོལ་ཏེ་འཁོར་ལོའི་ལྷ[^98K]།
།དེ་བཞིན་ཉིད་ནི་བསྟན་པར་བྱ།
།གཙོ་བོ་སྒོ་མར་བཅས་པ་བསྟན།
།ཆུ་དང་།
ཅོད་པན་དང་།
རྡོ་རྗེ་དང་།
དྲིལ་བུ་དང་།
མིང་གི་དབང་aབསྐུར་བར་བྱའོ།
།དེ་ནས་སྐུ་གསུང་ཐུགས་ཀྱི་བརྟུལ་ཞུགས་ལ་སོགས་པ་བསྐུར་རོ།
།དེ་ཡང་དང་པོ།
ཡོན་ཕུལ་ནས་ནི་གསོལ་གདབ་བྱ[^99K]།
།བུམ་པའི་ཆུ་ཀུན་བསྡུས་ནས་བྱ།
།[^100K]སློབ་མ་ལ་ནི་དབང་བསྐུར་བྱ།
།བྱང་ཆུབ་རྡོ་རྗེ་སངས་རྒྱས་པས།
།ཇི་ལྟར་ཕུལ་བས་མཆོད་པ་ཆེ།
།བདག་ཀྱང་བསྒྲལ་aབའི་དོན་དུ་ནི།
།ནམ་མཁའི་རྡོ་རྗེ་བདག་ལ་སྩོལ།
།ཞེས་བརྗོད་ལ།
དེ་ནས་བུམ་པའི་དབང་བསྐུར་ཏེ།
རྡོ་རྗེ་དབང་སྐུར་ཆེན་པོ་ནི།
།ཁམས་གསུམ་ཀུན་གྱིས་ཕྱག་བྱས་པས།
།གསང་གསུམ་གཞི་ལས་བྱུང་བ་ཡི།
།རྡོ་རྗེ་གོས་སྔོན་ཆུ་དབང་སྦྱིན།
།ཨོཾ་བཛྲ་ནཱི་ལཱཾ་བ་ར་དྷ་ར་[^101K]ཨ་བྷི་ཥིཉྩ་མི།
དེ་ནས་དབུ་aརྒྱན་གྱི་དབང་བསྐུར་ཏེ།
སངས་རྒྱས་ཡོན་ཏན་ལས་བྱུང་བའི།
།ཡིད་བཞིན་ནོར་བུ་འབར་བ་ཆེ།
།བསམས་པ་[^102K]ཐམས་ཅད་འབྱུང་བའི་[^103K]གནས།
།རིན་ཆེན་གོས་སྔོན་དབང་བསྐུར་རོ།
།ཨོཾ་རཏྣ་མུ་ཀུ་ཊ་ཨ་བྷི་ཥིཉྩཱ་མི།
དེ་ནས་རྡོ་རྗེའི་དབང་བསྐུར་ཏེ།
།སངས་རྒྱས་ཀུན་གྱི་རྡོ་རྗེའི་དབང་།
།དེ་རིང་aཁྱོད་ལ་བསྐུར་བྱས་པས།
།སངས་རྒྱས་ཐམས་ཅད་རབ་བསྒྲུབ་ཕྱིར།
།པདྨའི་གོས་སྔོན་རྡོ་རྗེ་ཟུང་།
།ཨོཾ་པདྨ་ནཱི་ལཱཾ་བ་ར་དྷ་ར་བཛྲ་པཱ་ཎི་ཨ་བྷི་ཥིཉྩ་མི།
དེ་ནས་དྲིལ་བུའི་དབང་བསྐུར་ཏེ།
།ཆོས་ཀུན་སྒྱུ་མའི་སྒྲ་སྒྲོགས་ཏེ།
།སྟོང་པའི་དོན་ལས་སད་པར་བྱེད།
།ཤེས་རབ་དྲིལ་བུའི་དབང་བསྐུར་བས།
།ལས་ཀྱི་aགོས་[^104K]དབང་ཐོབ་པར་[^105K]ཤོག
།ཨོཾ་ཀརྨ་ནཱི་ལཱཾ་བར་དྷ་རཱ་པ་[^106K]ཏི་སྟྭཾ་ཨབྷི་ཥིཉྩཱ་མི།
དེ་ནས་མིང་གི་དབང་བསྐུར་ཏེ།
།རྡོ་རྗེའི་མིང་ནི་བླ་མེད་པས།
།ཅིས་ཀྱང་མི་ཚུགས་མི་ཤིགས་པས།
།བླ་མེད་བྱང་ཆུབ་ངེས་ཐོབ་པས[^107K]།
།བདེ་གཤེགས་གོས་སྔོན་དབང་ཐོབ་ཤོག
།ཨོཾ་བུདྡྷ་ནཱི་ལཱཾ་བ་ར་དྷ་ར་ནཱ་མ་ཨ་བྷི་aཥིཉྩཱ་[^108K]མི།
།དེ་ནས་ཕྱིར་མི་ལྡོག་པ་རྡོ་རྗེ་སློབ་དཔོན་གྱི་དབང་བསྐུར་ཏེ།
དབང་སྟེགས་པདྨ་འདབ་བརྒྱད་བྲི།
།དེ་སྟེང་སློབ་མ་བཞག་ནས་ནི།
།ཚིག་གིས་གསོལ་བ་གདབ་པར་བྱ།
།མི་ལྡོག་འཁོར་ལོའི་དབང་སྩོལ་ཅིག
།དཀྱིལ་འཁོར་ལྷ་ཡི་དེ་ཉིད་དང་།
།སྔགས་དང་ཕྱག་རྒྱའི་དེ་ཉིད་རྣམས།
།aབདག་ཉིད་སློབ་དཔོན་བགྱིད་པར་འཚལ།
།དེ་ནས་བུམ་ཆུས་དབང་བསྐུར་ཏེ[^109K]།
།གསང་བ་བྱང་ཆུབ་སེམས་ཀྱི་ཆུ།
།ལྷ་ཡི་ཆུ་ནི་དག་པ་སྟེ།
།དྲི་མེད་རྡོ་རྗེ་ཆུ་ཡི་དབང་།
།རྡོ་རྗེ་རིགས་མཆོག་ཆུ་དབང་སྦྱིན།
།རྡོ་རྗེ་དམ་ཚིག་སྦྱིན་ཏེ།
ཧཱུཾ་ཐོག་མཐའ་མེད་པའི་སེམས་དཔའ་ནི།
།རྡོ་རྗེ་སེམས་དཔའ་aདགའ་བ་ཆེ།
།ཀུན་དུ་བཟང་པོ་ཀུན་བདག་ཉིད།
།རྡོ་རྗེ་དང་པོའི་[^110K]བདག་པོའི་གཙོ།
།ཡང་དག་ཐོག་མ་མེད་པ་ཡི།
།སྐྱེས་བུ་ཆེན་པོ་བཅོམ་ལྡན་འདས།
ཨོཾ་བཛྲ་ཨ་བྷི་ཥིཉྩཱ་མི།
དྲིལ་བུའི་དམ་ཚིག་སྦྱིན་ཏེ[^111K]།
འདི་དེ་སངས་རྒྱས་ཐམས་ཅད་ཀྱི།
།ཤེས་རབ་དབྱིངས་ཞེས་འགྲོ་བར་འདོད།
།རྟག་ཏུ་aཁྱོད་ཀྱིས་ཀྱང་ཟུངས་ཏེ[^112K]།
།རྒྱལ་བའི་བྱང་ཆུབ་མཆོག་ཏུ་བཞེད།
།ཨོཾ་བཛྲ་དཱཔྟི་དྲིཥྚི་[^113K]ཨ་བྷི་ཥིཉྩཱ་མི།
ཕྱག་རྒྱའི་དམ་ཚིག་སྦྱིན་ཏེ།
ཐབས་དང་ཤེས་རབ་གཉིས་མེད་རྒྱ།
།མི་ཕྱེད་རྡོ་རྗེའི་ངོ་བོ་ཉིད།
།འཁྱུད་པའི་དམ་ཚིག་ཕྱག་རྒྱ་སྟེ།
།ཁྱོད་ཀྱིས་ཀྱང་ནི་རྟག་ཏུ་བཅང་།
།ཨོཾ་ཀཱ་ཡ་མུ་ཏྲ་ཨ་aབྷི་ཥིཉྩ་མི།
དཀྱིལ་འཁོར་གྱི་ནི་དེ་ཉིད་དང་།
།སློབ་དཔོན་དེ་ཉིད་རབ་ཏུ་སྦྱིན།
།དེ་བ་མཎྜལ་གུ་རུ་ཨ་བྷི་ཥིཉྩཱ་མི།
དེ་ལ་ལྷའི་གནང་བ་སྦྱིན་པའོ[^114K]།
།སེམས་ཅན་རྣམས་ལ་ཕན་དོན་ཕྱིར།
།འཇིག་རྟེན་ཁམས་ནི་ཐམས་ཅད་དུ།
།ཇི་ལྟ་ཇི་ལྟར་འདུལ་འགྱུར་བ།
།དེ་ལྟར་ཆོས་ཀྱི་འཁོར་ལོ་aབསྐོར།
།རྗེས་སུ་གནང་བ་སྦྱིན་པའོ།
།འདི་ནི་སངས་རྒྱས་ཐམས་ཅད་ཀྱི།
།རྡོ་རྗེ་སེམས་དཔའི་ཕྱག་ན་གནས།
།རྟག་ཏུ་ཁྱོད་ཀྱིས་ཀྱང་བཟུང་[^115K]སྟེ།
།ལག་ན་རྡོ་རྗེའི་བརྟུལ་ཞུགས་བརྟན[^116K]།
།ཨོཾ་སརྦ་ཏ་ཐཱ་ག་ཏ་ཏིཥྛ་ས་མ་ཡ།
ཨ་ཏི་དེ་ཤ་སྟྭཾ་[^117K]་ཡ་མི་[^118K]བཛྲ་སཏྭ་ཧི་ཧི་ཧི་ཧི་[^119K]ཧཱུཾ་ཞེས་བརྟུལ་ཞུགས་aསྦྱིན་ནོ།
།དེ་ནས་སློབ་དཔོན་གཙོ་བོར་བསྒོམས་ཏེ།
ཆོས་གོས་གྱོན་པའི་ཐ་མ་ལག་པ་གཡོན་པའི་ཁུ་ཚུར་གྱིས་སྙིང་གར་བཟུང་[^120K]ལ།
ལག་པ་གཡས་པས་[^121K]མཆོད་སྦྱིན་དུ་བྱས[^122K]།
།ཀྱེ་འདོད་ཆགས་རྡོ་རྗེ་རྫོགས་སངས་རྒྱས།
།ཞེས་བོས་ལ།
སྔགས་འདི་བརྗོད་པར་བྱའོ།
།སིདྡྷི་[^123K]ས་མ་ཡ་སྟྭཾ་aབྷུར་བྷུ་བ་སྭཿ[^124K]།
དེ་ནས་ལུང་བསྟན་ཏེ།
སངས་རྒྱས་དང་བྱང་ཆུབ་སེམས་དཔའ་དང་།
འཕགས་པ་ཐམས་ཅད་ཀྱིས་མགྲིན་གཅིག་ཏུ་ཡང་དག་པའི་བྱང་ཆུབ་ཏུ་ལུང་བསྟན་པའོ[^125K]།
།མཆོད་སྦྱིན་གྱི་ཕྱག་རྒྱ་ཆེན་པོའི་མཐུ་དང་།
སྔགས་ཀྱི་མཐུ་ངེས་པར་འོང་གིས་དད་པར་[^126K]གྱིས་aཤིག་ཅེས་ལུང་བསྟན་པར་བྱའོ།
།དཀྱིལ་འཁོར་ཆོ་ག་སྦྱར་བ་ཡིས[^127K]།
།དགེ་བ་གང་དེས་འགྲོ་བ་ཀུན།
།ཕྱག་ན་རྡོ་རྗེ་ཐོབ་ནས་ནི།
།འགྲོ་དོན་མ་ལུས་བྱེད་པར་ཤོག
།དཔལ་ཕྱག་རྡོ་རྗེའི་དཀྱིལ་འཁོར་གྱི་ཆོ་ག
།སློབ་དཔོན་ཀླུ་སྒྲུབ་དང་།
འགྲོ་བཟངས་སྙིང་པོས་[^128K]དོན་གཅིག་ཏུ་བསྡེབས་པ་[^129K]aརྫོགས་སོ།
།a

[^1K]: མཎྜལ། སྣར་ཐང་། པེ་ཅིན།
[^2K]: སྒྲུབ་པར། སྣར་ཐང་། པེ་ཅིན།
[^3K]: གྱུར་པའི། པེ་ཅིན།
[^4K]: བཟུང་བ། པེ་ཅིན།
[^5K]: ཏི་བི་ཀ་ཀ་ར་ཤ་ཧཱུཾ་ཞེས་བྱ་བ། སྣར་ཐང་། ཨ་ཀ་ར་ཥ་ཡ་ཧཱུཾ་ཛ་ཞེས་བྱ་བ། པེ་ཅིན།
[^6K]: མཛུབ། སྣར་ཐང་།
[^7K]: ས། ཞེས་པར་མ་གཞན་ནང་མེད།
[^8K]: ས། ཞེས་པར་མ་གཞན་ནང་མེད།
[^9K]: བསྲེག། པེ་ཅིན།
[^10K]: མམ། ཞེས་པར་མ་གཞན་ནང་མེད།
[^11K]: ། ། ཞེས་པར་མ་གཞན་ནང་མེད།
[^12K]: བྲེ། སྣར་ཐང་།
[^13K]: བཀྲས། སྣར་ཐང་།
[^14K]: གཏུགས། པེ་ཅིན།
[^15K]: བརླབ་པ། སྣར་ཐང་། པེ་ཅིན།
[^16K]: བཟུང་བ། པེ་ཅིན།
[^17K]: བསྙུང། པེ་ཅིན།
[^18K]: བསག་པ། སྣར་ཐང་།
[^19K]: བསྲུང་བའི། སྣར་ཐང་། པེ་ཅིན།
[^20K]: བསྲུང་བའི། སྣར་ཐང་། པེ་ཅིན།
[^21K]: བྷུཾ། པེ་ཅིན།
[^22K]: བརླབ་པའི། སྣར་ཐང་། པེ་ཅིན།
[^23K]: ཅན། ཞེས་པར་མ་གཞན་ནང་མེད།
[^24K]: གཟུངས་པས། སྣར་ཐང་།
[^25K]: ཀྱིས་ས་གཟུང། སྣར་ཐང་། ཀྱིས་ས་བཟུང། པེ་ཅིན།
[^26K]: གཟུང། སྣར་ཐང་།
[^27K]: གཟུང། སྣར་ཐང་། པེ་ཅིན།
[^28K]: གཟུང། སྣར་ཐང་། པེ་ཅིན།
[^29K]: ཟླ་བའི། པེ་ཅིན།
[^30K]: འཐིལ། པེ་ཅིན།
[^31K]: ཏེ། པེ་ཅིན།
[^32K]: ན། པེ་ཅིན།
[^33K]: དཔའ་བོའི། སྣར་ཐང་།
[^34K]: བསྲེག་པར། སྣར་ཐང་། པེ་ཅིན།
[^35K]: དིང། སྣར་ཐང་། པེ་ཅིན།
[^36K]: ཕྱིར། པེ་ཅིན།
[^37K]: ཡང། སྣར་ཐང་། པེ་ཅིན།
[^38K]: འགྱུར་ཏེ། སྣར་ཐང་།
[^39K]: ཕྱུང་བ། པེ་ཅིན།
[^40K]: བསྐྱོད་པར། པེ་ཅིན། བསྐྲོད་པར། སྣར་ཐང་།
[^41K]: བསྲུང་བའི། སྣར་ཐང་། པེ་ཅིན།
[^42K]: ལ། སྣར་ཐང་། པེ་ཅིན།
[^43K]: བིགྷ་ནན། པེ་ཅིན། བིགྷ་ནྣ། སྣར་ཐང་།
[^44K]: སུ། སྣར་ཐང་།
[^45K]: གྷཱ། ཞེས་པར་མ་གཞན་ནང་མེད།
[^46K]: དུཥྚན། སྣར་ཐང་། པེ་ཅིན།
[^47K]: ལ། སྣར་ཐང་། པེ་ཅིན།
[^48K]: ལ། སྣར་ཐང་། པེ་ཅིན།
[^49K]: རོ། པེ་ཅིན།
[^50K]: ལ། སྣར་ཐང་། པེ་ཅིན།
[^51K]: བསྲུང། པེ་ཅིན།
[^52K]: བདུག་པ། སྣར་ཐང་། པེ་ཅིན།
[^53K]: གོ་ཆས། སྣར་ཐང་། ཆོ་ག། པེ་ཅིན།
[^54K]: རྣམ་པ། སྣར་ཐང་། པེ་ཅིན།
[^55K]: བཏེག་པ་ལ། སྣར་ཐང་། སྡོག་པའི་ལྷ། པེ་ཅིན།
[^56K]: ལ། སྣར་ཐང་། པེ་ཅིན།
[^57K]: རིགས། སྣར་ཐང་།
[^58K]: ། ། ཞེས་པར་མ་གཞན་ནང་མེད།
[^59K]: ནས་རས་གཙང་མ་མགུལ་པར། སྣར་ཐང་། ནས་རས་གཙང་མས་མགུལ་པ། པེ་ཅིན།
[^60K]: བྲུམ། པེ་ཅིན། བྷྲུཾ། སྣར་ཐང་།
[^61K]: བཾ། སྣར་ཐང་། པེ་ཅིན།
[^62K]: ཧྲཱི་ལས། པེ་ཅིན། ཧྲི་ལས། སྣར་ཐང་།
[^63K]: ཧཱུཾ། ཅོ་ནེ། པེ་ཅིན།
[^64K]: ། ། ཞེས་པར་མ་གཞན་ནང་མེད།
[^65K]: བཟད་པས། པེ་ཅིན།
[^66K]: དེ་ནས། པེ་ཅིན།
[^67K]: སྤུང། སྣར་ཐང་། བསྲུང། པེ་ཅིན།
[^68K]: བཤད་པ་བྱ་སྟེ། སྣར་ཐང་། བཤད་པར་པ་བྱ། པེ་ཅིན།
[^69K]: རྣམ། སྣར་ཐང་།
[^70K]: དུམ་པ་རའི། སྣར་ཐང་། དུམ་འབར་བའི། པེ་ཅིན།
[^71K]: རྒྱ། སྣར་ཐང་། པེ་ཅིན།
[^72K]: སྐལ་བ། སྣར་ཐང་།
[^73K]: འདོད་པས། པེ་ཅིན།
[^74K]: ཤར། སྣར་ཐང་།
[^75K]: མཆོད་པ་པ་དང། པེ་ཅིན།
[^76K]: བཞི་བའི། སྣར་ཐང་། པེ་ཅིན།
[^77K]: རྣམ། སྣར་ཐང་། པེ་ཅིན།
[^78K]: བརླབ། སྣར་ཐང་།
[^79K]: གནས། སྣར་ཐང་།
[^80K]: དམར་པོ། པེ་ཅིན།
[^81K]: རིན་པོ་ཆེ། སྣར་ཐང་། པེ་ཅིན།
[^82K]: བཅས་པ། སྣར་ཐང་།
[^83K]: རྣམས། ཞེས་པར་མ་གཞན་ནང་མེད།
[^84K]: བཏགས། སྣར་ཐང་།
[^85K]: ཆུ། པེ་ཅིན། ཚུར། སྣར་ཐང་།
[^86K]: ཡིས། སྣར་ཐང་། པེ་ཅིན།
[^87K]: བསྲུངས་པ་ཡིས། སྣར་ཐང་། པེ་ཅིན།
[^88K]: སློབ། སྣར་ཐང་།
[^89K]: བཟུང་བ། པེ་ཅིན།
[^90K]: བསྒྲག་སྟེ། སྣར་ཐང་། པེ་ཅིན།
[^91K]: བསྒོས་པའི། སྣར་ཐང་།
[^92K]: སྲེག། སྣར་ཐང་། པེ་ཅིན།
[^93K]: དབབ་པ། སྣར་ཐང་། པེ་ཅིན།
[^94K]: བཞུག་པར། པེ་ཅིན།
[^95K]: རྟག། སྣར་ཐང་།
[^96K]: བལྟ་བ། སྣར་ཐང་།
[^97K]: མ། སྣར་ཐང་།
[^98K]: ལྷག། སྣར་ཐང་།
[^99K]: ནི་པར་བྱ་སྟེ། པེ་ཅིན།
[^100K]: ཀྱང། སྣར་ཐང་། པེ་ཅིན།
[^101K]: དྷ་ར། ཞེས་པར་མ་གཞན་ནང་མེད།
[^102K]: བསམ་པ། པེ་ཅིན།
[^103K]: འབྱུང་བ། པེ་ཅིན།
[^104K]: སྔོན། སྣར་ཐང་། པེ་ཅིན།
[^105K]: ཐོབ། སྣར་ཐང་། པེ་ཅིན།
[^106K]: བར་དྷ་ཨ་པ། པེ་ཅིན། བར་པ། སྣར་ཐང་།
[^107K]: ཐོབ་པ། སྣར་ཐང་། པེ་ཅིན།
[^108K]: ཥིཉྩ། སྣར་ཐང་། པེ་ཅིན།
[^109K]: བསྐུར་བ། སྣར་ཐང་།
[^110K]: སྙིང་པོ། སྣར་ཐང་། པེ་ཅིན།
[^111K]: སྦྱིན། སྣར་ཐང་།
[^112K]: ཟུང་སྟེ། པེ་ཅིན། བཟུང་སྟེ། སྣར་ཐང་།
[^113K]: དི་པ་ཏི་སྟ། པེ་ཅིན། ཨོཾ་བཛྲ་དིཔྟ་དྲྀཥྚ། སྣར་ཐང་།
[^114K]: སྦྱིན། པེ་ཅིན།
[^115K]: གཟུང། སྣར་ཐང་། པེ་ཅིན།
[^116K]: བསྟན། པེ་ཅིན།
[^117K]: སྟྃ་ད། པེ་ཅིན།
[^118K]: ནི། སྣར་ཐང་།
[^119K]: ཧ། སྣར་ཐང་། པེ་ཅིན།
[^120K]: གཟུང། སྣར་ཐང་།
[^121K]: གཡས་པ། སྣར་ཐང་། པེ་ཅིན།
[^122K]: བྱ། སྣར་ཐང་། པེ་ཅིན།
[^123K]: སིཏི། སྣར་ཐང་། པེ་ཅིན།
[^124K]: བྷུ་བ་སྭཱ། པེ་ཅིན། བྷུ་སྭཱ་ཧཱ། སྣར་ཐང་།
[^125K]: བསྟན་ཏེ། པེ་ཅིན།
[^126K]: དད། པེ་ཅིན།
[^127K]: ཡི། སྣར་ཐང་། པེ་ཅིན།
[^128K]: བཟང་སྙིང་པོའི། སྣར་ཐང་། པེ་ཅིན།
[^129K]: སྡེབས་པ། པེ་ཅིན།