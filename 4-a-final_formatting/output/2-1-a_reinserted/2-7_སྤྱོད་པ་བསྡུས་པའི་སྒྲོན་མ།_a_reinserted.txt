༄༅a༅།
།རྒྱ་གར་སྐད་དུ།
ཙཱརྱ་[^1K]མེ་ལཱ་ཙཱརྱ་མེ་ལཱ་པ་[^2K]ན་པྲི་དཱི་པཾ།
བོད་སྐད་དུ།
སྤྱོད་པ་བསྡུས་པའི་སྒྲོན་མ།
བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་ཡེ་ཤེས་སེམས་དཔའ་ལ་ཕྱག་འཚལ་ལོ།
།དངོས་མེད་རྣམ་དག་ནམ་མཁའ་མཉམ་ལ་ཕྱག་འཚལ་ལོ།
།མ་ལུས་aཚིག་མེད་ཡི་གེ་བྲལ་ལ་ཕྱག་འཚལ་ལོ།
།འདས་དང་མ་བྱོན་ཀུན་དུ་སོན་ལ་ཕྱག་འཚལ་ལོ།
།ཀུན་དུ་མ་ལུས་ཐམས་ཅད་སྟོང་ལ་ཕྱག་འཚལ་ལོ།
།རྡོ་རྗེ་ཐེག་པ་འདི་ལ་སྔགས་ཀྱི་སྒོར་སྤྱོད་པ་ནི་རྣམ་པ་གཉིས་ཏེ།
སློབ་དཔོན་གསང་སྔགས་ལ་མཆོག་ཏུ་གཞོལ་བ་དང།
ནང་ལ་མཆོག་aཏུ་གཞོལ་བ་སྟེ།
ཐོས་པའི་ཕ་རོལ་ཏུ་སོན་པ་རྣམས་ཀྱིས་སེམས་ཅན་ཐམས་ཅད་རྗེས་སུ་གཟུང་བར་བྱ་བའི་དོན་དུ།
མདོ་སྡེ་དང་རྒྱུད་དང་རྟོགས་པ་[^3K]དག་ལས་ཡང་དག་པར་གསུངས་པའི་ལུང་གི་ཚིག་རྣམ་པར་གསལ་བར་བྱ་བའི་ཕྱིར་ཚིག་སྙན་ཅིང་རྒྱ་ཆེ་བ་དུ་མ་དག་བལྟས་ནས་ཚིགས་སུ་བཅད་aཔ་དང་རྐྱང་པ་ལ་སོགས་པ་སྒྲ་སྦས་པ་རྣམས་དང་སྤེལ་ཞིང་རབ་ཏུ་སྤེལ་བ་རྣམས་ཀྱི་རྒྱུད་ཡང་དག་པ་རྣམས་ལས་བཏུས་ཏེ།
བྱིས་པའི་སྐྱེ་བོ་རྣམས་ཀྱིས་ཁོང་དུ་ཆུད་པར་བྱ་བའི་ཕྱིར་སྒྲུབ་པའི་ཐབས་ཀྱི་ཡན་ལག་མར་མེ་ལྟ་བུ་བྱེད་པ་དག་སྔོན་བྱུང་བར་གྱུར་པ་ནི་མི་རིགས་སོ།
།དེ་ཅིའི་ཕྱིར་ཞེ་ན།
རྫོགས་aལྡན་དང་གསུམ་ལྡན་དང་གཉིས་ལྡན་གྱི་དུས་ན་ནི་འཇིག་རྟེན་པ་རྣམས་ཚེ་དང་ནད་མེད་པ་ཕུན་སུམ་ཚོགས་ཤིང།
སྦྱིན་པ་དང།
ཚུལ་ཁྲིམས་ལ་སྤྱོད་པ་ལ་སོགས་པ་[^4K]ཡོན་ཏན་ཕུན་སུམ་ཚོགས་པ་དང་ལྡན་པ་རྣམས་ནི་བསྟན་བཅོས་ལ་གནས་ཤིང་ཡོངས་སུ་ཚོལ་བས་དེ་ཁོ་ན་ཉིད་ཤེས་པ་ལ་aམངོན་པར་ཞུགས་ཤིང་ཚིག་རྒྱ་ཆེ་བ་ལ་སོགས་པ་རྣམས་དང།
སྦས་པའི་སྒྲའི་སྒོ་ནས་དེ་ཁོ་ན་ཉིད་སྟོན་ལ།
དེ་རྣམས་ཀྱིས་ཀྱང་ཁོང་དུ་ཆུད་པ་ཡིན་ནོ།
།ད་ལྟར་ནི་རྩོད་པའི་དུས་ཏེ་འཇིག་རྟེན་པ་རྣམས་ཚེ་དང་ནད་མེད་པ་དང།
ཕུན་སུམ་ཚོགས་པ་དམན་ཞིང་གཡོ་དང་སྒྱུ་དང་དྲེགས་པ་དང།
aཕྲག་དོག་དང་ལྡན་ལ།
ཤེས་རབ་ཞན་ཅིང་ལོག་པར་ལྟ་བས་[^5K]ལས་ངན་པ་ལ་སོགས་པ་ལ་དགའ་བས་ཇི་སྲིད་དུ་ཚིག་རྒྱ་ཆེ་བ་ལ་སོགས་པ་སྦས་པའི་སྒྲའི་དོན་རྣམས་ལ་ངེས་པར་མི་དགའ་བས་དེ་ཁོ་ན་ཉིད་ཚོལ་བར་མི་བྱེད་དོ།
།དེའི་ཕྱིར་ན་དང་པོའི་བསྟན་བཅོས་ཡོངས་སུ་ཚོལ་བ་སྤངས་པས་དེ་ཁོ་ན་aཉིད་མི་རྟོགས་ཤིང་དགེ་བ་དང་མི་དགེ་བའི་ལས་ལ་མངོན་པར་གཞོལ་བས་དུས་བྱེད་པར་འགྱུར་རོ།
།དེ་བས་ན་ཐར་པ་ཐོབ་པར་འདོད་པ་རྣམས་ལ་དགོས་པ་མེད་པར་[^6K]འགྱུར་ཏེ།
ཚིག་སྙན་པ་དང་རྒྱ་ཆེ་བ་ལ་སོགས་པའི་[^7K]ཚིག་གི་སྒོ་ལ་གནས་པའི་སྒྲ་རྣམས་ནི་གཟིངས་དང་འདྲ་བ་ཡིན་པའི་ཕྱིར་aརོ།
།བཅོམ་ལྡན་འདས་ཀྱིས་ཀྱང་ཇི་སྐད་དུ་དོན་གྱི་རྗེས་སུ་འབྲང་བར་བྱའི་སྒྲ་ཇི་བཞིན་པར་མ་ཡིན་ནོ་ཞེས་གསུངས་སོ[^8K]དོན་གྱི་དབང་འདི་མཐོང་ནས་བདག་གི་[^9K]སློབ་དཔོན་ཀླུ་སྒྲུབ་ཀྱི་ཞལ་སྔ་ནས་ཀྱི་མན་ངག་ལས་བསྐྱེད་པའི་གོ་རིམས་ཀྱིས་རྫོགས་པའི་གོ་རིམས་ཀྱི་ཏིང་ངེ་འཛིན་ཐོབ་ནས་aའདུས་བྱས་པ་དང་འདུས་མ་བྱས་པའི་སློབ་མ་རྣམས་ཀྱི་ཐུན་མོང་དུ་བཤད་པའི་སྒྲའི་སྒོ་ནས།
སྔགས་ཀྱི་དེ་ཁོ་ན་ཉིད་དང།
ཕྱག་རྒྱའི་དེ་ཁོ་ན་ཉིད་དང།
བདག་གི་དེ་ཁོ་ན་ཉིད་དང།
ཆོས་ཀྱི་དེ་ཁོ་ན་ཉིད་དང།
ལྷའི་དེ་ཁོ་ན་ཉིད་དེ།
གོ་རིམས་རྣམ་པ་ལྔ་རྣམ་པར་གསལ་བར་བྱ་བའི་ཕྱིར་མདོ་སྡེ་དང།
aརྒྱུད་དང།
རྟོག་པ་རྣམས་བསྲེས་ནས་བཤད་པར་བྱའོ།
།བཅོམ་ལྡན་འདས་ཀྱིས་མདོ་སྡེ་ལ་སོགས་པ་བཤད་པའི་གསུང་རབ་ཀུན་ལས།
བསྐལ་པ་བྱེ་བ་རྣམས་སུ་ཡང།
།དེ་ཉིད་བྲལ་ན་[^10K]འགྲུབ་མི་འགྱུར།
།ཞེས་གསུངས་ཏེ།
ཇི་སྐད་དུ།
བཅོམ་ལྡན་འདས་ལ་ལྷ་མོ་བཞིས་ཞུས་པ་aཞེས་བྱ་བའི་རྣལ་འབྱོར་ཆེན་པོའི་རྒྱུད་ལས[^11K]།
ཐུབ་པ་ཆེན་པོའི་ཆོས་རྣམས་ཀྱི།
།ཕུང་པོ་བརྒྱད་ཁྲི་བཞི་སྟོང་ལ།
།གང་གིས་དེ་ཉིད་མི་ཤེས་པ།
།དེ་ཡི་ཐམས་ཅད་འབྲས་བུ་མེད།
།ཅེས་གསུངས་པས་སོ།
།རྡོ་རྗེ་སློབ་མས་གསོལ་པ།
དེ་ཁོ་ན་ཉིད་མི་ཤེས་པར་འཚང་རྒྱ་བར་མི་འགྱུར་རོ་aཞེས་བཅོམ་ལྡན་འདས་ཀྱིས་གསུངས་ན།
ཡང་དེ་ཁོ་ན་ཉིད་ཅེས་བྱ་བའི་རང་གི་མཚན་ཉིད་གསུང་རབ་ཀྱི་སྒོ་ནས་ཉན་པར་འཚལ་ལོ།
།གང་གི་ཕྱིར་ཐེག་པ་ཆེན་པོ་པ་དང།
རྟོག་གེ་པ་ལ་སོགས་པ་རྣམས་ནི་དོན་འདི་ཉིད་ལ་གནས་ནས་རྣམ་པ་སྣ་ཚོགས་པས་དེ་ཁོ་ན་ཉིད་རྟོགས་པར་བགྱིད་ན།
དེ་རྣམས་aབསྡུ་བར་བྱ་བའི་ཕྱིར་དེ་ཁོ་ན་ཉིད་ཅེས་བྱ་བ་འདི་གང་ཡིན་པ་བཅོམ་ལྡན་འདས་ཀྱིས་བཤད་དུ་གསོལ།
རྡོ་རྗེ་སློབ་དཔོན་གྱིས་སྨྲས་པ།
ཡང་དག་པ་གང་ཡིན་པ་དེ་ནི་དེ་ཁོ་ན་ཉིད་[^12K]དོ།
།གསོལ་པ།
བཅོམ་ལྡན་འདས་ཡང་དག་པ་ཞེས་བགྱི་བ་དེ་ཇི་ལྟ་བུ་ལགས།
སྨྲས་པ།
གང་མི་སླུ་བ་ཞེས་aབྱ་བ་དེ་ནི་ཡང་དག་པ་ཞེས་བྱའོ།
།གསོལ་པ།
མི་སླུ་བ་ཞེས་བྱ་བ་དེ་ཇི་ལྟ་བུ་ལགས།
སྨྲས་པ།
ཤིན་ཏུ་ཡང་དག་པའི་ཚུལ་གྱི་[^13K]བདག་ཉིད་ཅན་གྱི་ཏིང་ངེ་འཛིན་དེ་ནི་མི་སླུ་བ་ཞེས་བྱའོ།
།གསོལ་པ།
ཡང་དག་པའི་ཚུལ་གྱི་བདག་ཉིད་ཅན་གྱི་ཏིང་ངེ་འཛིན་ཅེས་པ་དེ་གང་ལགས།
སྨྲས་aཔ།
གང་བདེན་པ་གཉིས་གཉིས་སུ་མེད་པའི་རྣམ་པའི་མཚན་ཉིད་ཅན་དེ་ནི་ཡང་དག་པའི་ཚུལ་གྱི་བདག་ཉིད་ཅན་གྱི་ཏིང་ངེ་འཛིན་ཏོ།
།གསོལ་པ།
བཅོམ་ལྡན་འདས་བདེན་པ་གཉིས་ཞེས་བགྱི་བ་དེ་གང་ལགས།
སྨྲས་པ།
དང་པོ་ནི་ཀུན་རྫོབ་ཀྱི་བདེན་པ་དང།
གཉིས་པ་ནི་དོན་དམ་པའི་བདེན་པའོ།
།aགསོལ་པ།
བཅོམ་ལྡན་འདས་བདེན་པ་གཉིས་ཀྱི་མཚན་ཉིད་ཇི་ལྟ་བུ་ལགས།
རྡོ་རྗེ་སློབ་དཔོན་གྱིས་སྨྲས་པ།
བཅོམ་ལྡན་འདས་ཀྱིས་རྡོ་རྗེ་གཙུག་ཏོར་གྱི་རྒྱུད་ལས་བཀའ་སྩལ་ཏེ།
ཕྱག་ན་རྡོ་རྗེས་གསོལ་པ།
བཅོམ་ལྡན་འདས་ཆོས་ཐམས་ཅད་ཀྱི་གནས་དོན་དམ་པའི་བདེན་པ་ཇི་ལྟ་བུ་aལགས།
བཅོམ་ལྡན་འདས་ཀྱིས་བཀའ་སྩལ་པ།
གསང་བའི་བདག་པོ་ཆོས་ཐམས་ཅད་ནི་[^14K]ཕུང་པོ་དང་ཁམས་དང་སྐྱེ་མཆེད་རྣམས་དང།
འགྲོ་བ་རྒྱུ་བ་དང་མི་རྒྱུ་བ་རྣམས་ཏེ།
དེ་ཡང་དོན་དམ་པའི་བདེན་པ་ལ་གནས་པས་གནས་[^15K]མེད་པའི་ཚུལ་གྱིས་དོན་དམ་པའི་བདེན་པ་ནི་བདག་མེད་པ་ཟིལ་aགྱིས་མི་ནོན་པ་ཐམས་ཅད་སྟོང་པ་སྟེ།
འཕེལ་བ་མེད་པ།
འགྲིབ་པ་མེད་པ།
རྣམ་པར་དག་པ།
ནམ་མཁའ་དང་མཉམ་པ་དང་དྲི་མ་མེད་པའི་ངོ་བོ་ཉིད།
ཡི་གེ་མེད་པ།
ཚིག་མེད་པ།
ལུས་[^16K]དང་ངག་དང་ཡིད་དང་བྲལ་བ།
ཡོད་པ་མ་ཡིན།
མེད་པ་མ་ཡིན།
རྒྱུ་བ་མ་ཡིན།
མི་རྒྱུ་aབ་མ་ཡིན།
ཐག་རིང་བ་མ་ཡིན།
ཐག་ཉེ་བ་མ་ཡིན།
སྟོང་པ་མ་ཡིན།
མི་སྟོང་པ་མ་ཡིན།
དབུ་མ་ཡང་མ་ཡིན་པ་འདི་ནི་དོན་དམ་པའི་བདེན་པའོ།
།དེ་བས་ན་དེ་ནི་མཆོག་ཏུ་ཟབ་པ་དང།
འཇུག་པར་དཀའ་བ་དང།
སྐྱེ་བ་མེད་པ་དང།
འགག་པ་མེད་པའོ[^17K]།
།[^18K]རྒྱུ་རྐྱེན་གྱིས་འབྱུང་aབ་ནི་ཀུན་རྫོབ་ཀྱི་བདེན་པ་སྟེ།
དེ་ནི་ཇི་སྲིད་དུ་རྨི་ལམ་དང།
མིག་འཕྲུལ་དང།
གཟུགས་བརྙན་ལྟར་སྣང་བ་དང་ལྡན་པ་སྒྱུ་མ་ལྟ་བུའི་ཏིང་ངེ་འཛིན་ཏེ།
རང་གི་མཚན་ཉིད་ཀྱིས་ཚངས་པའི་གནས་པ་བཞིའི་རྒྱུར་གྱུར་པ་ནི་ཀུན་རྫོབ་ཀྱི་བདེན་པའོ།
།དེ་གཉིས་ཟུང་དུ་འབྲེལ་པར་འཇུག་པའི་aརིམ་པ་འདི་ནི་ཡང་དག་པའི་ཚུལ་གྱི་བདག་ཉིད་ཅན་གྱི་ཏིང་ངེ་འཛིན་ཏེ།
དམིགས་པ་ཐམས་ཅད་ཉེ་བར་ཞི་བ་གང་ཡིན་པ་དེ་ནི་[^19K]དེ་ཁོ་ན་ཉིད་ཅེས་བྱའོ།
།རྡོ་རྗེ་སློབ་མས་གསོལ་པ།
བདག་ཅག་ལྟ་བུའི་སོ་སོའི་སྐྱེ་བོ་ཐོག་མ་མེད་པ་ནས་ཕྱི་རོལ་གྱི་དངོས་པོ་རྣམ་པ་སྣ་ཚོགས་པ་ལ་མངོན་པར་ཞེན་པས་ཡོད་aཔ་དང་མེད་པ་དང།
གཅིག་དང།
དུ་མ་དང།
གཉིས་དང།
གཉིས་ཀ་མ་ཡིན་པ་དང།
ཡོད་པ་མ་ཡིན།
མེད་པ་ཡང་མ་ཡིན་པ་དང།
རྟག་པ་དང་ཆད་པ་ལ་སོགས་པའི་རང་བཞིན་གྱི་བག་ཆགས་ཀྱི་རྒྱུས་རྣམ་པར་རྟོག་པ་ལ་མངོན་པར་ཞེན་པ་ལ་ཞུགས་པ་རྣམས་ཀྱིས་[^20K]རྫོགས་པའི་aརིམ་པའི་གོ་རིམས་ཀྱི་ཏིང་ངེ་འཛིན་ལ་སློབ་པ་ན་གོ་རིམས་ཇི་ལྟ་བ་བཞིན་དུ་བསླབ་པར་བགྱིའམ།
ཡང་ན་བླ་མའི་མན་ངག་ཙམ་གྱིས་དེ་དག་སྐད་ཅིག་ཙམ་གྱིས་སོ་སོར་སྣང་བར་བགྱི།
རྡོ་རྗེ་སློབ་དཔོན་གྱིས་སྨྲས་པ།
རིམ་གྱིས་འཇུག་པས་བསླབ་པར་བྱའི་ཅིག་ཅར་ནི་མ་ཡིན་ནོ།
།བཅོམ་aལྡན་འདས་ཉིད་ཀྱིས་ཀྱང་ལང་ཀར་གཤེགས་པའི་མདོ་ལས་གསུངས་ཏེ།
དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་ཆེན་པོས་རང་གི་སེམས་སྣང་བའི་རྒྱུད་རྣམ་པར་དག་པར་བྱ་བའི་ཕྱིར་ཡང་གསོལ་བ་བཏབ་པ།
བཅོམ་ལྡན་འདས་རང་གི་སེམས་aསྣང་བའི་རྒྱུད་ཅིག་ཅར་རམ།
རིམ་གྱིས་འཇུག་པས་སམ།
ཇི་ལྟར་རྣམ་པར་དག་པར་འགྱུར།
བཅོམ་ལྡན་འདས་ཀྱིས་བཀའ་སྩལ་པ།
བློ་གྲོས་ཆེན་པོ་རང་གི་སེམས་སྣང་བའི་རྒྱུད་ནི་རིམ་གྱིས་འཇུག་པས་རྣམ་པར་དག་སྟེ་[^21K]ཅིག་ཅར་ནི་མ་ཡིན་ནོ།
།འདི་ལྟ་སྟེ།
།བློ་གྲོས་ཆེན་པོ་ཤིང་ཨ་མྲའི་[^22K]aའབྲས་བུ་ནི་རིམ་གྱིས་སྨིན་པར་འགྱུར་གྱི་ཅིག་ཅར་ནི་མ་ཡིན་ནོ།
།བློ་གྲོས་ཆེན་པོ་དེ་བཞིན་དུ་སེམས་ཅན་རྣམས་ཀྱི་རང་གི་སེམས་སྣང་བའི་རྒྱུད་ཀྱང་རིམ་གྱིས་རྣམ་པར་དག་སྟེ་ཅིག་ཅར་ནི་མ་ཡིན་ནོ།
།བློ་གྲོས་ཆེན་པོ་འདི་ལྟ་སྟེ།
རྫ་མཁན་གྱི་སྣོད་རྣམས་ནི་རིམ་གྱིས་བྱེད་ཀྱི་ཅིག་ཅར་ནི་མ་ཡིན་aནོ།
།བློ་གྲོས་ཆེན་པོ་དེ་བཞིན་དུ་དེ་བཞིན་གཤེགས་པ་ཡང་སེམས་ཅན་རྣམས་ཀྱི་རང་གི་སེམས་སྣང་བའི་རྒྱུད་ཀྱང་རིམ་གྱིས་རྣམ་པར་སྦྱོང་སྟེ་ཅིག་ཅར་ནི་མ་ཡིན་ནོ།
།བློ་གྲོས་ཆེན་པོ་འདི་ལྟ་སྟེ་ས་ཆེན་པོ་ལས་རྩྭ་དང།
ཤིང་གེལ་བ་དང།
སྨན་དང་ནགས་ཚལ་aརྣམས་རིམ་གྱིས་འཇུག་པས་སྐྱེའི་ཅིག་ཅར་ནི་མ་ཡིན་ནོ།
།བློ་གྲོས་ཆེན་པོ་དེ་བཞིན་དུ་དེ་བཞིན་གཤེགས་པ་ཡང་སེམས་ཅན་ཐམས་ཅད་ཀྱི་རང་གི་སེམས་སྣང་བའི་རྒྱུད་རིམ་གྱིས་སྦྱོང་སྟེ་ཅིག་ཅར་ནི་མ་ཡིན་ནོ།
།བློ་གྲོས་ཆེན་པོ་འདི་ལྟ་སྟེ་བཞད་གད་དང།
རོལ་མོ་དང།
གླུ་དང།
aཔི་ཝང་དང།
སིལ་སྙན་དང།
རོལ་མོ་དག་ལ་མཁས་པ་ནི་རིམ་གྱིས་འབྱུང་གི་ཅིག་ཅར་ནི་མ་ཡིན་ནོ།
།བློ་གྲོས་ཆེན་པོ་དེ་བཞིན་དུ་དེ་བཞིན་གཤེགས་པ་ཡང་སེམས་ཅན་ཐམས་ཅད་ཀྱི་རང་གི་སེམས་སྣང་བའི་རྒྱུད་རིམ་གྱིས་རྣམ་པར་[^23K]སྦྱོང་སྟེ་ཅིག་ཅར་ནི་མ་ཡིན་ནོ།
།རིམ་པ་འདི་ཉིད་ནི་དཔའ་aབར་འགྲོ་བའི་ཏིང་ངེ་འཛིན་གྱི་མདོ་ལས་ཀྱང་གསལ་བར་གསུངས་ཏེ།
དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་བརྟན་པས་འདི་སྐད་ཅེས་གསོལ་ཏོ།
།བཅོམ་ལྡན་འདས་ཇི་ལྟར་སློབ་ན་བྱང་ཆུབ་སེམས་དཔའ་བསླབ་པ་ཐམས་ཅད་ལ་རློམ་སེམས་མ་མཆིས་པར་དཔའ་aབར་འགྲོ་བའི་ཏིང་ངེ་འཛིན་འདི་ལ་སློབ་པ་ལགས།
དེ་སྐད་ཅེས་[^24K]གསོལ་པ་དང།
བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་བརྟན་པ་[^25K]ལ་འདི་སྐད་ཅེས་བཀའ་སྩལ་ཏོ།
།བློ་གྲོས་བརྟན་པ་འདི་ལྟ་སྟེ་དཔེར་ན་འཕོང་གི་སློབ་དཔོན་ནམ།
འཕོང་གི་སློབ་མ་ནི་aཐོག་མར་བ་ལང་གི་ཀོ་བ་ལ་ཕོག་པར་བྱེད་དོ།
།གང་གི་ཚེ་བ་ལང་གི་ཀོ་བ་ལ་ལོབས་པ་དེའི་ཚེ་ཤིང་ལེབ་ལ་ཕོག་པར་བྱེད་དོ།
།གང་གི་ཚེ་ཤིང་ལེབ་ལ་ལོབས་པ་དེའི་ཚེ་འབེན་ལ་ཕོག་པར་བྱེད་དོ།
།གང་གི་ཚེ་འབེན་ལ་ལོབས་པ་དེའི་ཚེ་དེའི་[^26K]དབྱུ་གུ་ལ་ཕོག་པར་བྱེད་དོ།
།གང་གི་ཚེ་དབྱུ་གུ་ལ་ལོབས་པ་དེའི་ཚེ་སྐྲ་བརྒྱ་ལ་ཕོག་aཔར་བྱེད་དོ།
།གང་གི་ཚེ་སྐྲ་བརྒྱ་[^27K]ལ་ལོབས་པ་དེའི་ཚེ་སྐྲ་བཅུ་ལ་ཕོག་པར་བྱེད་དོ།
།གང་གི་ཚེ་སྐྲ་བཅུ་ལ་ལོབས་པ་དེའི་ཚེ་སྐྲ་གཅིག་ལ་ཕོག་པར་བྱེད་དོ།
།གང་གི་ཚེ་སྐྲ་གཅིག་ལ་ལོབས་པ་དེའི་ཚེ་སྒྲས་མཚོན་པ་[^28K]ལ་ཕོག་པར་བྱེད་དོ།
།གང་གི་ཚེ་སྒྲས་མཚོན་པ་[^29K]ལ་ཕོག་པ་དེའི་ཚེ་མི་འཆོར་བར་ཕོག་aཔར་འགྱུར་རོ།
།གང་གི་ཚེ་མི་འཆོར་བར་ཕོག་པ་དེའི་ཚེ་འཕོང་སློབ་པ་མཐར་ཕྱིན་པ་ཡིན་ཏེ།
དེ་འདོད་ན་ནུབ་མོ་[^30K]མུན་པ་མུན་ནག་གི་ནང་ན་ཡང་མི་དང་མི་མ་ཡིན་པ་གང་དང་གང་གི་སྒྲ་གྲག་པ་ད་དང་དེར་ལྷུན་གྱིས་གྲུབ་ཅིང་མི་འཆོར་བ་ཉིད་དུ་མདའ་འགྲོའོ།
།སྒྲས་མཚོན་པ་ལ་ཕོག་པར་བྱེད་པ་[^31K]ལོབས་aཔས་ཕྱིས་གང་དུ་ཡང་མི་སློབ་སྟེ།
དེ་ཅིའི་ཕྱིར་ཞེ་ན།
སྔོན་ལེགས་པར་བསླབས་པའི་ཕྱིར་ཕོག་པར་བྱ་བ་ཐམས་ཅད་དེ་ལ་མངོན་སུམ་དུ་འགྱུར་རོ།
།བློ་གྲོས་བརྟན་པ་དེ་བཞིན་དུ་དཔའ་བར་འགྲོ་བའི་ཏིང་ངེ་འཛིན་འདི་ལ་གནས་པའི་བྱང་ཆུབ་སེམས་དཔའ་ཕྱིས་ཆོས་གང་ལ་ཡང་བསླབ་པར་aམི་བྱའོ།
།དེ་ཅིའི་ཕྱིར་ཞེ་ན།
ཏིང་ངེ་འཛིན་དེ་ཉིད་ལ་སྔོན་ལེགས་པར་བསླབས་པའི་ཕྱིར་བྱང་ཆུབ་སེམས་དཔའི་ཡོན་ཏན་གྱི་ཆོས་ཐམས་ཅད་དེ་ལ་མངོན་སུམ་དུ་འགྱུར་རོ།
།ཡང་ཚུལ་འདི་ཉིད་ཀྱིས་རྡོ་རྗེའི་ཐེག་པ་ལ་གནས་པའི་དཔའ་བར་འགྲོ་བའི་ཏིང་ངེ་འཛིན་ལ་སློབ་པར་འདོད་པས་ཀྱང་རིམ་aཔ་འདི་ཉིད་ཀྱིས་བསླབ་པར་བྱའོ།
།དེའི་རིམ་པ་ཡང་འདི་ཡིན་ཏེ།
ཐོག་མ་ཉིད་དུ་ནི་སངས་རྒྱས་ཀྱི་ཐེག་པའི་བསམ་པ་ལ་སློབ་བོ།
།གང་གི་ཚེ་སངས་རྒྱས་ཀྱི་ཐེག་པའི་བསམ་པ་ལ་ལོབས་པར་གྱུར་པ་དེའི་ཚེ་ཐེག་པ་སར་པ་[^32K]དྲན་པ་གཅིག་པའི་ཏིང་ངེ་འཛིན་ལ་སློབ་བོ།
།གང་གི་ཚེ་ཐེག་པ་གསར་[^33K]aལ་དྲན་པ་གཅིག་པའི་ཏིང་ངེ་འཛིན་ལ་ལོབས་པ་དེའི་ཚེ་རྟོག་པའི་རྣལ་འབྱོར་ལ་སློབ་བོ།
།གང་གི་ཚེ་རྟོག་པའི་རྣལ་འབྱོར་ལ་ལོབས་པ་དེའི་ཚེ་ལས་དང་པོ་པའི་ཏིང་ངེ་འཛིན་[^34K]ལ་རབ་ཏུ་གནས་པར་འགྱུར་རོ།
།གང་གི་ཚེ་ལས་དང་པོ་པའི་ཏིང་ངེ་འཛིན་ལ་གནས་པ་དེའི་ཚེ་རིགས་བརྒྱའི་དབྱེ་བ་ལ་འཇུག་གོ།
།aགང་གི་ཚེ་རིགས་བརྒྱའི་དབྱེ་བ་ལ་མཁས་པས་ལུས་རྣམ་པར་དབེན་པ་ཤེས་པ་དེའི་ཚེ་སྐུ་རྡོ་རྗེའི་ཏིང་ངེ་འཛིན་ལ་གནས་པར་འགྱུར་རོ།
།ལུས་རྣམ་པར་དབེན་པ་ལ་གནས་ནས།
ཨཱ་ལི་ཀཱ་ལིའི་སྒོ་ནས་ངག་རྣམ་པར་དབེན་པ་ལ་འཇུག་གོ།
།གང་གི་ཚེ་རྡོ་རྗེ་བཟླས་པའི་རིམ་གྱིས་སྲོག་དང་རྩོལ་བ་ཤེས་aཔར་གྱུར་པ་དེའི་ཚེ་གསུང་རྡོ་རྗེའི་ཏིང་ངེ་འཛིན་ལ་རབ་ཏུ་གནས་པར་འགྱུར་རོ།
།ངག་རྣམ་པར་དབེན་པ་ལ་གནས་ནས་རང་བཞིན་གྱིས་སྣང་བའི་རིམ་གྱིས་སེམས་རྣམ་པར་དབེན་པ་ལ་འཇུག་གོ།
།གང་གི་ཚེ་རང་བཞིན་གྱིས་སྣང་བ་ལ་རླུང་གི་བཞོན་པའི་རབ་ཏུ་དབྱེ་བས་ཡང་དག་པ་ཇི་ལྟ་བ་བཞིན་དུ་aལོབས་པ་དེའི་ཚེ་སེམས་ཀྱི་ཏིང་ངེ་འཛིན་ལ་སྙོམས་པར་འཇུག་པར་འགྱུར་རོ།
།སེམས་ཡང་དག་པ་ཇི་ལྟ་བ་བཞིན་དུ་ཡོངས་སུ་ཤེས་པ་ལ་གནས་ནས་སྒྱུ་མའི་དཔེ་བཅུ་གཉིས་ཀྱིས་ཀུན་རྫོབ་ཀྱི་[^35K]བདེན་པ་ལ་འཇུག་པར་འགྱུར་རོ།
།གང་གི་ཚེ་སྒྱུ་མ་ལྟ་བུའི་ཏིང་ངེ་འཛིན་ལ་སྙོམས་aཔར་འཇུག་པ་དེའི་ཚེ་སངས་རྒྱས་ཀྱི་དབང་བསྐུར་བ་ཐོབ་བོ།
།གང་གི་ཚེ་དབང་བསྐུར་བ་[^36K]ཐོབ་པ་དེའི་ཚེ་སྒྱུ་མ་ལྟ་བུའི་ཏིང་ངེ་འཛིན་ལ་[^37K]ནས་སྟོང་པ་ཆེན་པོ་བཅོ་བརྒྱད་ཀྱི་རིམ་གྱིས་དོན་དམ་པའི་བདེན་པ་ལ་འཇུག་གོ།
།གང་གི་ཚེ་རིལ་པོར་འཛིན་པ་དང་རྗེས་སུ་གཞིག་པའི་ཏིང་ངེ་འཛིན་གྱིས་[^38K]ཡང་aདག་པའི་མཐའ་ལ་འཇུག་པ་དེའི་ཚེ་ཉོན་མོངས་པ་ཐམས་ཅད་རྣམ་པར་དག་པར་འགྱུར་རོ།
།གང་གི་ཚེ་ཡེ་ཤེས་ཀྱིས་[^39K]རིམ་གྱིས་ལྡང་བའི་ཕྱིར་རང་བཞིན་གྱིས་འོད་གསལ་བའི་བདེན་པ་གཉིས་ལ་གཉིས་སུ་མེད་པའི་རྣམ་པས་བདག་ཉིད་མངོན་པར་རྫོགས་པར་སངས་རྒྱས་པ་དེའི་ཚེ་རྫོགས་པའི་ཏིང་ངེ་aའཛིན་ལ་ལོབས་པར་གྱུར་པ་ཡིན་ནོ།
།གང་གི་ཚེ་རྫོགས་པའི་ཏིང་ངེ་འཛིན་ལ་སྙོམས་པར་ཞུགས་པའི་རྣལ་འབྱོར་པས་ནི་ཕྱིས་ཆོས་གང་ལ་ཡང་མི་སློབ་བོ།
།དེ་ཅིའི་ཕྱིར་ཞེ་ན།
[^40K]སྔོན་ལེགས་པར་བསླབས་པའི་ཕྱིར་ཏེ་ཇི་ལྟར་འཕོང་གི་སློབ་དཔོན་ནི་སྒྲས་མཚོན་པ་ལ་ཕོག་པར་བྱེད་པར་གནས་པསaཕྱིས་གང་དུ་ཡང་མི་སློབ་བོ།
།དེ་ཅིའི་ཕྱིར་ཞེ་ན།
སྔོན་ལེགས་པར་བསླབས་པའི་ཕྱིར་དེའི་སྔོན་གྱི་འཕེན་ཤུགས་ཀྱི་སྟོབས་ཀྱིས་མངོན་དུ་འགྱུར་རོ།
།དེ་བཞིན་དུ་རྫོགས་པའི་ཏིང་ངེ་འཛིན་ལ་རབ་ཏུ་གནས་པ་ནི་ཕྱིས་གང་ལ་ཡང་སློབ་པར་མི་འགྱུར་ཏེ།
སྔོན་ཤིན་ཏུ་ལེགས་པར་[^41K]བསླབས་པའི་ཕྱིར།
aདེའི་[^42K]འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་དག་ནི་ལྷུན་གྱིས་གྲུབ་པ་ཉིད་དུ་མངོན་སུམ་དུ་འགྱུར་རོ།
།དེ་བཞིན་དུ་རྫོགས་པའི་རིམ་པའི་ཏིང་ངེ་འཛིན་ལ་སློབ་པར་བྱེད་པས་ཀྱང་རིམ་གྱིས་འཇུག་པས་བསླབ་པར་བྱའི་ཅིག་ཅར་ནི་མ་ཡིན་ནོ།
།དེ་བས་ན་ལུས་རྣམ་པར་དབེན་པ་མེད་པར་aདག་[^43K]རྣམ་པར་དབེན་པ་ཤེས་པར་མི་ནུས་སོ།
།ངག་རྣམ་པར་དབེན་པ་དང་བྲལ་བས་ནི་སེམས་རྣམ་པར་དབེན་པ་རྟོགས་པར་མི་ནུས་སོ།
།སེམས་ཀྱི་རང་བཞིན་གྱི་སྣང་བའི་ཏིང་ངེ་འཛིན་[^44K]མེད་པར་ཀུན་རྫོབ་ཀྱི་བདེན་པ་མངོན་སུམ་དུ་[^45K]བྱ་བར་མི་ནུས་སོ།
།ཀུན་རྫོབ་ཀྱི་བདེན་པ་རྟོགས་པ་[^46K]དང་བྲལ་aབས་ནི་དོན་དམ་པའི་བདེན་པ་མངོན་སུམ་དུ་བྱ་བར་མི་ནུས་སོ།
།དོན་དམ་པའི་བདེན་པ་རྟོགས་པ་མེད་པར་ནི་ཟུང་དུ་འཇུག་པའི་རིམ་པ་མངོན་སུམ་དུ་བྱ་བར་མི་ནུས་སོ།
།བཅོམ་ལྡན་འདས་ཀྱིས་ཀྱང་དོན་གྱི་དབང་འདི་གཟིགས་ནས་རིམ་གྱིས་འཇུག་པར་བསླབ་པར་བྱའི་ཅིག་ཅར་ནི་མ་ཡིན་ནོ།
།aརིམ་གྱིས་འཇུག་པས་རྫོགས་པའི་རིམ་པ་ལ་བསླབས་པས་ཅིག་ཅར་རང་གི་རྒྱུད་རྣམ་པར་དག་པར་འགྱུར་ཏེ།
བཅོམ་ལྡན་འདས་ཉིད་ཀྱིས་ཀྱང་ལང་ཀར་གཤེགས་པའི་མདོ་ལས།
བློ་གྲོས་ཆེན་པོ་འདི་ལྟ་སྟེ།
མེ་ལོང་གི་ནང་དུ་གཟུགས་ཀྱི་གཟུགས་སུ་སྣང་བ་ཐམས་ཅད་རྣམ་པར་རྟོག་པ་མེད་aཔས་ཅིག་ཅར་སྣང་ངོ་།
།དེ་བཞིན་དུ་བློ་གྲོས་ཆེན་པོ་དེ་བཞིན་གཤེགས་པ་ཡང་སེམས་ཅན་ཐམས་ཅད་ཀྱི་རང་གི་སེམས་སྣང་བའི་རྒྱུད་རྣམ་པར་མི་རྟོག་ཅིང་སྣང་བ་མེད་པའི་སྤྱོད་ཡུལ་རྣམས་ཅིག་ཅར་རྣམ་པར་སྦྱོང་ངོ་།
།བློ་གྲོས་ཆེན་པོ་འདི་ལྟ་སྟེ།
ཟླ་བ་དང་ཉི་མའི་དཀྱིལ་འཁོར་ནི་འོད་aཟེར་རྣམས་ཀྱིས་གཟུགས་སུ་སྣང་བ་ཐམས་ཅད་ཅིག་ཅར་མངོན་པར་བྱེད་དོ།
།དེ་བཞིན་དུ་བློ་གྲོས་ཆེན་པོ་དེ་བཞིན་གཤེགས་པ་ཡང་སེམས་ཅན་ཐམས་ཅད་ཀྱི་[^47K]རང་གི་སེམས་སྣང་བའི་གནས་ངན་ལེན་གྱི་བག་ཆགས་དང་བྲལ་བ་རྣམས་ལས་[^48K]རྒྱལ་བའི་ཡེ་ཤེས་བསམ་གྱིས་མི་ཁྱབ་པའི་ཡུལ་aདང་སྤྱོད་ཡུལ་ཡང་དག་པར་སྟོན་ཏོ།
།འདིར་བཤད་པ།
སེམས་ཅན་དང་པོའི་ལས་ཅན་རྣམས།
།དམ་པའི་དོན་ལ་འཇུག་པ་ལ།
།ཐབས་འདི་རྫོགས་པའི་སངས་རྒྱས་ཀྱིས།
།སྐས་ཀྱི་རིམ་པ་ལྟ་བུར་གཞག[^49K]།ཅེས་བྱ་བའི་རིམ་པ་ལྔའི་གོ་རིམས་དང་བྲལ་བས་ནི་རྫོགས་པའི་aཏིང་ངེ་འཛིན་རྟོགས་པར་མི་ནུས་སོ་ཞེས་ཁོང་དུ་ཆུད་པར་བྱའོ།
།སྤྱོད་པ་བསྡུས་པ་ལས་ཐེ་ཚོམ་ཡོངས་སུ་གཅོད་པ་སྟེ་ལེའུ་དང་པོའོ།།
།།རྡོ་རྗེ་སློབ་མས་གསོལ་པ།
བཅོམ་ལྡན་འདས་དང་པོར་རང་གི་ལུས་རྣམ་པར་དབེན་པ་ལ་ཇི་ལྟར་སློབ་པར་[^50K]བགྱི།
རྡོ་རྗེ་སློབ་དཔོན་གྱིས་སྨྲས་པ།
aསེམས་ཅན་ཆེན་པོ་ལེགས་སོ་ལེགས་སོ།
།ལུས་རྣམ་པར་དབེན་པ་རྒྱ་ཆེར་ཁོང་དུ་ཆུད་པར་བྱའོ།
།དེ་ལ་ཁམས་བཞི་པོས་ལུས་མངོན་པར་བསྐྱེད་པ་ལས་ལུས་སུ་གྲུབ་པ་འདི་ནི་སྤུངས་པ་བཞིན་དུ་གནས་ཏེ།
ཤའི་ཁམ་ཚད་དང།
རྩ་དང།
རྒྱུས་པ་དང།
མགོ་བོ་དང་།
ཀླད་པ་དང་།
ཀླད་aརྒྱས་དང།
རུས་པ་དང།
རྐང་དང།
རྒྱུ་མ་དང།
གཉེ་མ་དང།
མཁལ་མ་དང།
སྙིང་དང།
ལྟོ་དང།
གློ་བ་དང།
མཆེར་པ་[^51K]དང།
གཅིན་དང།
ཕྱི་ས་དང།
ལྒང་པ་དང།
ཕོ་བ་དང།
ལོང་ཀ་དང།
ཞག་དང།
ཆུ་སེར་དང།
རྣག་དང།
ཁྲག་དང།
aམཁྲིས་པ་དང།
བད་ཀན་དང།
ངར་སྣབས་དང།
སྐྲ་དང།
ཁ་སྤུ་དང།
སེན་མོ་དང།
སྤུ་དང།
པགས་པ་དང།
ལག་པ་དང།
རྐང་པ་དང།
མིག་དང།
ཡན་ལག་ལ་སོགས་པ་ཚོགས་པ་ལ་སྤུངས་པ་ཞེས་བྱའོ།
།ཡང་དེ་ལ་ཕུང་པོ་ལྔ་དང།
ཁམས་བཞི་དང།
སྐྱེ་མཆེད་aདྲུག་དང།
ཡུལ་ལྔ་དང།
ཤེས་པ་ལྔ་ནི་སྤུངས་པ་ཞེས་བྱ་སྟེ།
དཔེར་ན་འབྲས་དང།
ནས་དང།
ཏིལ་དང།
གྲོ་དང།
མོན་སྲན་སྡེའུ་[^52K]མང་པོ་ལ་[^53K]སྤུངས་པ་ཞེས་བྱའོ།
།དེ་བཞིན་དུ་ལུས་ཀྱི་ཡན་ལག་དང།
ཉིང་ལག་ཏུ་གཏོགས་པ་ཚོགས་པ་ལ་སྤུངས་པ་ཞེས་བྱའོ།
།ཁམས་aརྣམས་ཚོགས་པ་ལས་ཤེས་རབ་དང།
ལྟ་བ་དང།
ཡིད་དང།
མ་རིག་པ་དང།
བག་ཆགས་དང།
སྲེད་པ་དང།
ཉོན་མོངས་པའི་རྒྱུན་ལ་ནི་བསགས་པ་[^54K]ཞེས་བྱའོ།
།རྣམ་པར་ཤེས་པའི་ཚོགས་པ་སྤུངས་པ་ནི་ཉེ་བར་དམིགས་པར་མི་འགྱུར་ཏེ་གནས་མེད་པའི་ཕྱིར་རོ།
།ཇི་སྐད་དུ།
aབཟང་སྐྱོང་གིས་[^55K]ཞུས་པ་ལས་ཀྱང།
ལུས་འདི་ལ་རྣམ་པར་ཤེས་པ་གང་ན་ཡང་མི་གནས་ཏེ།
རྣམ་པར་ཤེས་པ་མེད་ན་ཡང་ལུས་སྐྱེ་བར་མི་འགྱུར་རོ།
།བཟང་སྐྱོང་དེའི་ཕྱིར་ཉོན་ཅིག་བདེན་པ་མ་མཐོང་བས་ནི་རྣམ་པར་ཤེས་པ་ཤེས་མི་[^56K]མཐོང་སྟེ།
དེ་ནི་ལག་མཐིལ་དུ་སྐྱུ་རུ་ར་བཞག་པ་བཞིན་aདུ་མཐོང་བར་མི་འགྱུར་རོ་ཞེས་གསུངས་སོ།
།ཡང་འདི་ལྟར་ཕུང་པོ་དང་ཁམས་དང་སྐྱེ་མཆེད་རྣམས་ཐོག་མ་མེད་པ་ནས་ཐ་མལ་པའི་ང་རྒྱལ་གྱིས་གནས་པ་རྣམས་ཀྱིས་[^57K]ནི་ད་ལྟར་དེ་བཞིན་གཤེགས་པ་ཐམས་ཅད་ཀྱིས་རྡུལ་ཕྲ་རབ་ལས་བསྒྲུབས་པའི་ངོ་བོ་ཉིད་དུ་བསྟན་ཏེ།
གསང་བ་འདུས་aཔ་ཞེས་བྱ་བའི་[^58K]རྣལ་འབྱོར་ཆེན་པོའི་རྒྱུད་ལས།
མདོར་ན་ཕུང་པོ་ལྔ་རྣམས་ནི།
།སངས་རྒྱས་ལྔར་ནི་རབ་ཏུ་བསྒྲགས།
།རྡོ་རྗེ་སྐྱེ་མཆེད་ཉིད་དག་ཀྱང།
།བྱང་ཆུབ་སེམས་དཔའི་དཀྱིལ་འཁོར་མཆོག
།ས་ནི་སྤྱན་ཞེས་བྱ་བ་ཡིན།
།ཆུ་ཡི་ཁམས་ནི་མཱ་མ་ཀཱི།
།མེ་ཡི་ཁམས་ནི་གོས་aདཀར་མོ།
།སྒྲོལ་མ་རླུང་དུ་རབ་ཏུ་བསྒྲགས།
།གཟུགས་དང་སྒྲ་སོགས་སྔགས་པ་ཡིས།
།ལྷ་ཉིད་དུ་ནི་རྟག་ཏུ་བསྒོམ།
།ཞེས་གསུངས་པ་དང།
ཡང་ཕུང་པོ་ལ་སོགས་པ་དེ་དག་རེ་རེ་ཞིང་ཡང་ལྔ་ལྔར་[^59K]རྣམ་པར་ཕྱེ་ན་བརྒྱར་འགྱུར་ཏེ།
ཟླ་གསང་ཐིག་ལེ་ལས།
རིགས་ནི་རྣམ་པ་བརྒྱར་aབསྟན་ཏེ།
།མདོ་རུ་བསྡུས་ན་རྣམ་པ་ལྔ།
།ལུས་དང་ངག་ཡིད་སྦྱོར་བ་ཡིས།
།གསུམ་དུ་ཡང་ནི་འགྱུར་བ་ཡིན།
།ཞེས་གསུངས་པས་ད་ལ་དང་པོ་ཉིད་དུ་རིགས་བརྒྱའི་རབ་ཏུ་དབྱེ་བ་བསྟན་པར་བྱའོ།
།དེ་ལ་གཟུགས་ཀྱི་ཕུང་པོའི་ཚོགས་ནི་རྣམ་པར་སྣང་མཛད་དོ།
།དེ་ཡང་རྣམ་པ་ལྔར་aཕྱེ་བ་ལ།
དེ་བཞིན་གཤེགས་པ་རྣམ་པ་ལྔས་བྱིན་གྱིས་བརླབས་པ་ཡིན་ཏེ།
དེ་ལ་རིང་པོ་དང་ཐུང་ངུ་ལ་སོགས་ཕྱི་དང་ནང་དང་གཉི་གའི་དབྱིབས་ཀྱི་གཟུགས་ནི་རྣམ་པར་སྣང་མཛད་ཀྱིས་བྱིན་གྱིས་བརླབས་པའོ།
།བདག་དང་གཞན་གཉིས་ཀ་ལ་སོགས་པའི་རྣམ་པའི་གཟུགས་ནི་རིན་ཆེན་འབྱུང་aལྡན་གྱིས་སོ།
།ཕྱི་[^60K]ནང་གི་སྔོན་པོ་ལ་སོགས་པ་ཁ་དོག་ལྔའི་གཟུགས་ནི་སྣང་བ་མཐའ་ཡས་ཀྱིས་སོ།
།ཕྱི་དང་ནང་གི་ཟླ་བ་དང།
ཉི་མ་ལ་སོགས་པ་སྣང་བའི་རྣམ་པ་ནི་དོན་ཡོད་གྲུབ་པས་སོ།
།རང་རིག་པ་ཙམ་འབའ་ཞིག་[^61K]གི་རྣམ་པར་རིག་བྱེད་མ་ཡིན་པ་ནི་མི་བསྐྱོད་པས་བྱིན་གྱིས་aབརླབས་པ་སྟེ།
གཟུགས་ཀྱི་ཕུང་པོ་རྣམ་པ་ལྔར་བཤད་དོ།
།རིན་ཆེན་འབྱུང་ལྡན་གྱི་ཏིང་ངེ་འཛིན་གྱི་དབང་དུ་བྱས་ཏེ་བཤད་པ།
ཚོར་བའི་ཕུང་པོའི་ཚོགས་ནི་རིན་ཆེན་འབྱུང་ལྡན་ནོ།
།དེ་ཡང་དེ་བཞིན་གཤེགས་པ་ལྔས་བྱིན་གྱིས་བརླབས་པ་ཡིན་ཏེ།
དེ་ལ་འདུས་པ་དང་མཁྲིས་aཔ་ལས་བྱུང་བའི་ཚོར་བ་ནི་མི་བསྐྱོད་པས་སོ།
།བད་ཀན་དང་རླུང་ལས་སྐྱེས་པའི་ཚོར་བ་ནི་རིན་ཆེན་འབྱུང་ལྡན་གྱིས་སོ།
།བདེ་བའི་ཚོར་བ་ནི་འོད་དཔག་མེད་ཀྱིས་སོ།
།སྡུག་བསྔལ་གྱི་ཚོར་བ་ནི་དོན་ཡོད་གྲུབ་པས་སོ།
།ཚོར་བ་མཉམ་པ་ཉིད་ནི་རྣམ་པར་སྣང་མཛད་ཀྱིས་བྱིན་གྱིས་བརླབས་aཔ་ཞེས་བྱ་སྟེ།
ཚོར་བའི་ཕུང་པོ་རྣམ་པ་ལྔར་བཤད་དོ།
།སྣང་བ་མཐའ་ཡས་ཀྱི་ཏིང་ངེ་འཛིན་གྱི་དབང་དུ་བྱས་ཏེ་བཤད་པ།
འདུ་ཤེས་ཀྱི་ཕུང་པོའི་ཚོགས་ནི་སྣང་བ་མཐའ་ཡས་ཏེ།
འདི་ནི་རྒྱུ་བ་དང་མི་རྒྱུ་བའི་དངོས་པོ་རྣམས་སྐྱེས་པ་རྣམས་ཀྱི་འདུས་བྱས་པ་ཉིད་ཀྱང་རྐང་གཉིས་དང་རྐང་མེད་aལ་སོགས་པའི་དབྱེ་བས་ཕྱེ་ན་མིང་ཐ་དད་པའི་དངོས་པོར་ཡོད་པ་རྣམས་ལ་དེ་རྣམ་པར་ཤེས་པས་ཉེ་བར་བཟུང་ནས་ཡོངས་སུ་གཅོད་པར་བྱེད་ལ་མཚན་མ་དེའི་འདུ་ཤེས་ཀྱི་ཕུང་པོ་ཞེས་བྱ་བར་ཐ་དད་པར་རྣམ་པར་འཇོག་པར་འགྱུར་རོ།
།འདུ་ཤེས་དེ་ཡང་དེ་བཞིན་གཤེགས་aཔ་ལྔས་བྱིན་གྱིས་བརླབས་པ་ཡིན་ཏེ།
དེ་ལ་རྐང་གཉིས་པའི་འདུ་ཤེས་ནི་མི་བསྐྱོད་པའིའོ།
།རྐང་བཞི་པའི་འདུ་ཤེས་ནི་རིན་ཆེན་འབྱུང་ལྡན་གྱིའོ།
།རྐང་མེད་ཀྱི་འདུ་ཤེས་ནི་འོད་དཔག་ཏུ་མེད་པའིའོ།
།རྐང་མངས་ཀྱི་འདུ་ཤེས་ནི་དོན་ཡོད་གྲུབ་པའིའོ།
།མི་གཡོ་ཞིང་མི་འགྱུར་བའི་aའདུ་ཤེས་ནི་རྣམ་པར་སྣང་མཛད་ཀྱིས་བྱིན་གྱིས་བརླབས་པ་སྟེ་འདུ་ཤེས་ཀྱི་ཕུང་པོ་རྣམ་པ་ལྔར་[^62K]བཤད་དོ།
།དོན་ཡོད་གྲུབ་པའི་ཏིང་ངེ་འཛིན་གྱི་དབང་དུ་བྱས་ཏེ་བཤད་པ།
འདུ་བྱེད་ཀྱི་ཕུང་པོའི་ཚོགས་ནི་དོན་ཡོད་གྲུབ་པའོ།
།དེ་ཡང་དེ་བཞིན་གཤེགས་པ་ལྔས་བྱིན་གྱིས་བརླབས་aཔ་ཡིན་ཏེ།
ལུས་ཀྱི་འདུ་བྱེད་ནི་རྣམ་པར་སྣང་མཛད་ཀྱིའོ།
།ངག་གི་འདུ་བྱེད་ནི་འོད་དཔག་ཏུ་མེད་པའིའོ།
།ཡིད་ཀྱི་འདུ་བྱེད་ནི་མི་བསྐྱོད་པའིའོ།
།ཁམས་གསུམ་གྱི་འདུ་བྱེད་ནི་རིན་ཆེན་འབྱུང་ལྡན་གྱིའོ།
།ཐར་པའི་འདུ་བྱེད་ནི་དོན་ཡོད་གྲུབ་པས་[^63K]བྱིན་གྱིས་བརླབས་པ་སྟེ།
འདུ་aབྱེད་ཀྱི་ཕུང་པོ་རྣམ་པ་ལྔར་བཤད་དོ།
།མི་བསྐྱོད་པའི་ཏིང་ངེ་འཛིན་གྱི་དབང་དུ་བྱས་ཏེ་བཤད་པ།
གང་དོན་གཟུང་བ་དང།
དོན་ཡོངས་སུ་གཅོད་པ་དང།
དོན་ཁོང་དུ་ཆུད་པ་དེ་ནི་རྣམ་པར་ཤེས་པའོ།
།རྣམ་པར་ཤེས་པ་ལ་གནས་པས་ཀྱང་ཕྱིའི་དོན་གྱི་རྣམ་པར་རབ་ཏུ་བརྟགས་ལ།
ཕྱིའི་aདོན་གྱིས་ཀྱང་[^64K]རྣམ་པར་ཤེས་པར་བརྟགས་ཏེ།
དེ་ལྟར་ཕན་ཚུན་ལྟོས་པས་ཤེས་པ་དང།
ཤེས་པར་བྱ་བ་གཉིས་གྲུབ་བོ།
།རྣམ་པར་ཤེས་པ་དེ་ཡང་རྣམ་པ་ལྔར་ཕྱེ་བ་ལ་དེ་བཞིན་གཤེགས་པ་ལྔས་བྱིན་གྱིས་བརླབས་པ་ཡིན་པར་ཤེས་པར་བྱའོ།
།དེ་ལ་རྣམ་པར་ཤེས་པའི་ཕུང་པོའི་ཚོགས་aནི་མི་བསྐྱོད་པ་སྟེ།
མིག་གི་རྣམ་པར་ཤེས་པ་ནི་རྣམ་པར་སྣང་མཛད་ཀྱིའོ།
།རྣ་བའི་རྣམ་པར་ཤེས་པ་ནི་རིན་ཆེན་འབྱུང་ལྡན་གྱིའོ།
།སྣའི་རྣམ་པར་ཤེས་པ་ནི་འོད་དཔག་ཏུ་མེད་པའིའོ།
།ལྕེའི་རྣམ་པར་ཤེས་པ་ནི་དོན་ཡོད་གྲུབ་པའིའོ།
།ལུས་ཀྱི་རྣམ་པར་ཤེས་པ་ནི་མི་བསྐྱོད་པས་བྱིན་གྱིས་aབརླབས་པ་སྟེ།
རྣམ་པར་ཤེས་པའི་ཕུང་པོ་རྣམ་པ་ལྔར་བཤད་དོ།
།མདོར་ན་ཕུང་པོ་ལྔ་རྣམས་ནི།
།སངས་རྒྱས་ལྔར་ནི་རབ་ཏུ་བསྒྲགས།
།ཞེས་བྱ་བའི་མདོའི་དོན་བཤད་ཟིན་ཏོ།
།ཁམས་རྣམ་པ་བཞིའི་དབང་དུ་བྱས་ཏེ་[^65K]བཤད་པ།
སའི་ཁམས་གང་ཞེ་ན།
གང་ལྕི་བ་ཉིད་དང་སྲ་aབ་ཉིད་དེ།
དེ་ཡང་ལས་ནི་བརྟན་པའོ[^66K]།
།ཆུའི་ཁམས་གང་ཞེ་ན།
གང་གཤེར་བ་ཉིད་དང་རླན་པ་ཉིད་དེ།
དེ་ཡང་ལས་ནི་སྡུད་པའོ[^67K]།
།དེ་ལ་མེའི་ཁམས་གང་ཞེ་ན།
གང་དྲོ་བ་ཉིད་དང་ཡོངས་སུ་སྨིན་པ་ཉིད་དེ་དེ་ཡང་ལས་ནི་སྐེམས་པའོ།
།དེ་ལ་རླུང་གི་ཁམས་གང་ཞེ་ན་གང་བརྐྱང་aབ་དང།
བསྐུམ་པ་དང།
དབུགས་རྔུབ་པ་དང།
དབུགས་འབྱིན་པ་ཉིད་དེ།
ལས་ནི་ཡང་ཞིང་གཡོ་བའོ།
།དེ་ལྟར་ཐེག་པ་ཆེན་པོའི་རིམ་པས་ཁམས་རྣམ་པ་བཞིའི་རང་རང་གི་མཚན་ཉིད་རྣམ་པར་བཞག་ནས།
ད་ནི་ཐ་མལ་པའི་ང་རྒྱལ་རྣམ་པར་སྤང་བར་བྱ་བའི་ཕྱིར་རྡོ་རྗེ་ཐེག་པའི་རིམ་པས་aསངས་རྒྱས་ལྔའི་རང་བཞིན་དུ་བྱ་སྟེ།
དེ་ལ་སའི་ཁམས་ཀྱི་ཚོགས་ནི་སངས་རྒྱས་སྤྱན་ནོ།
།དེ་ཡང་ཁམས་རྣམ་པ་ལྔར་ཕྱེ་བ་ལ་དེ་བཞིན་གཤེགས་པ་ལྔས་བྱིན་གྱིས་བརླབས་པ་ཡིན་ཏེ།
སྐྲ་དང་རུས་པ་དང།
ཕྱི་ས་དང་མཆིན་པ་དང་སྙིང་ནི་རྣམ་པར་སྣང་མཛད་ཀྱིའོ།
།སྤུ་དང་སེན་མོ་དང་རྣག་aདང་སྙིང་ནི་རིན་ཆེན་འབྱུང་ལྡན་གྱིའོ།
།སོ་དང་པགས་པ་དང་ཤ་དང་སྙིང་ནི་འོད་དཔག་ཏུ་མེད་པའོ།
།རྒྱུས་པ་དང་ཤ་དང་རྩིབ་མ་དང་སྙིང་ནི་དོན་ཡོད་གྲུབ་པའོ།
།དྲི་མ་དང་རྒྱུ་མ་དང་མཁྲིས་པ་དང་སྙིང་ནི་མི་བསྐྱོད་པ་སྟེ་ཇི་སྐད་དུ་རྡོ་རྗེ་ཕྲེང་བ་ལས་ཀྱང།
སྙིང་ནི་ལྔ་ལ་ངེས་གནས་ཏེ།
།རྒྱུད་ལྔར་aརྣམ་པར་འབྱུང་བ་ནི།
།རླུང་ལྔ་དང་ནི་ལྡན་པ་རུ།
།འདོད་པ་ལྔ་རྣམས་སྤྱོད་པར་བྱེད།
།ཅེས་གསུངས་པས་སོ།
།དེ་བཞིན་དུ་ཡང་ཕྱི་རོལ་གྱི་སའི་ཁམས་ཀྱང་རྣམ་པ་ལྔར་དབྱེ་སྟེ།
དེ་ཡང་གླིང་བཞི་དང་ནི་རི་རབ་པོ།
།དེ་ལ་རིའི་རྒྱལ་པོ་རི་རབ་ནི་རྣམ་པར་སྣང་མཛད་ཀྱིས་བྱིན་གྱིས་བརླབས་aཔའོ།
།ལུས་འཕགས་པོ་ནི་མི་བསྐྱོད་པས་བྱིན་གྱིས་བརླབས་པའོ།
།འཛམ་བུ་གླིང་ནི་རིན་ཆེན་འབྱུང་ལྡན་གྱིས་བྱིན་གྱིས་བརླབས་པའོ།
།བ་ལང་སྤྱོད་ནི་འོད་དཔག་མེད་ཀྱིས་བྱིན་གྱིས་བརླབས་པའོ།
།སྒྲ་མི་སྙན་ནི་དོན་ཡོད་གྲུབ་པས་བྱིན་གྱིས་བརླབས་པའོ།
།སའི་ཁམས་རྣམ་པ་ལྔར་aབཤད་དོ།
།མཱ་མ་ཀཱིའི་[^68K]ཏིང་ངེ་འཛིན་གྱི་དབང་དུ་བྱས་ཏེ་[^69K]བཤད་པ།
དེ་ལ་ཆུའི་ཁམས་ཀྱི་ཚོགས་ནི་མཱ་མ་ཀཱིའོ།
།དེ་ཡང་དེ་བཞིན་གཤེགས་པ་ལྔས་བྱིན་གྱིས་བརླབས་པ་སྟེ།
བད་ཀན་དང་མཆི་མ་ནི་རྣམ་པར་སྣང་མཛད་ཀྱིས་བྱིན་གྱིས་བརླབ་པའོ[^70K]།
།གཅིན་[^71K]ནི་མི་aབསྐྱོད་པས་བྱིན་གྱིས་བརླབས་པའོ།
།རྡུལ་ནི་རིན་ཆེན་འབྱུང་ལྡན་གྱིས་བྱིན་གྱིས་[^72K]བརླབས་པའོ།
།ཁྲག་ནི་འོད་དཔག་མེད་ཀྱིས་བྱིན་གྱིས་བརླབས་པའོ།
།ཁ་ཆུ་ནི་དོན་ཡོད་གྲུབ་པས་བྱིན་གྱིས་བརླབས་པའོ།
།ཕྱི་རོལ་གྱི་ཡང་རྣམ་པ་ལྔར་བལྟས་ཏེ།
དེ་ཡང་རྒྱ་མཚོའི་ཆུ་ནི་མི་བསྐྱོད་པའོ།
།aཆུ་བོའི་ཆུ་ནི་རིན་ཆེན་འབྱུང་ལྡན་གྱིའོ།
།བཀོད་མའི་ཆུ་ནི་འོད་དཔག་ཏུ་མེད་པའིའོ[^73K]།
།ལྟེང་ཀའི་ཆུ་ནི་དོན་ཡོད་གྲུབ་པའིའོ།
།འབབ་ཆུའི་ཆུ་ནི་རྣམ་པར་སྣང་མཛད་ཀྱིས་བྱིན་གྱིས་བརླབས་པ་སྟེ་ཆུའི་ཁམས་རྣམ་པ་ལྔར་བཤད་དོ།
།གོས་དཀར་མོའི་ཏིང་ངེ་འཛིན་གྱི་དབང་དུ་བྱས་ཏེ་བཤད་པ།
aམེའི་ཁམས་ཀྱི་ཚོགས་ནི་གོས་དཀར་མོའོ།
།དེ་ཡང་དེ་བཞིན་གཤེགས་པ་ལྔས་བྱིན་གྱིས་བརླབས་པ་སྟེ།
མགོ་བོའི་དྲོད་ནི་རྣམ་པར་སྣང་མཛད་ཀྱིས་བྱིན་གྱིས་བརླབས་པའོ།
།སྙིང་གའི་དྲོད་ནི་མི་བསྐྱོད་པའིའོ།
།ལྟེ་བའི་དྲོད་ནི་རིན་ཆེན་འབྱུང་ལྡན་གྱིའོ།
།ཡན་ལག་ཐམས་ཅད་ཀྱི་aདྲོད་ནི་འོད་དཔག་ཏུ་མེད་པའིའོ།
།ལྟོ་བའི་དྲོད་ནི་དོན་ཡོད་གྲུབ་པས་བྱིན་གྱིས་བརླབས་པའོ།
།ཕྱི་རོལ་གྱི་ཡང་རྣམ་པ་ལྔར་བསྟན་ཏེ།
དེ་ལ་རྒྱུན་བཞག་གི་མེ་ནི་མི་བསྐྱོད་པའིའོ།
།རྡོ་ལས་བྱུང་བའི་མེ་ནི་རྣམ་པར་སྣང་མཛད་ཀྱིའོ།
།མེ་ཤེལ་ལས་བྱུང་བའི་མེ་ནི་རིན་ཆེན་འབྱུང་ལྡན་གྱིའོ།
།aཤིང་ལས་བྱུང་བའི་མེ་ནི་འོད་དཔག་ཏུ་མེད་པའིའོ།
།ནགས་ཀྱི་མེ་ནི་དོན་ཡོད་པར་[^74K]གྲུབ་པས་བྱིན་གྱིས་བརླབས་པ་སྟེ།
མེའི་ཁམས་རྣམ་པ་ལྔར་བཤད་དོ།
།སྒྲོལ་མའི་ཏིང་ངེ་འཛིན་གྱི་དབང་དུ་བྱས་ཏེ་བཤད་པ།
དེ་ཡང་རླུང་གི་ཁམས་ཀྱི་ཚོགས་ནི་སྒྲོལ་མའོ།
།དེ་ཡང་དེ་བཞིན་གཤེགས་aཔ་ལྔས་བྱིན་གྱིས་བརླབས་པ་ཡིན་ཏེ།
དེ་ལ་སྲོག་ཅེས་བྱ་བ་སྙིང་ལ་གནས་པ་ནི་མི་བསྐྱོད་པའིའོ།
།ཐུར་དུ་སེལ་བ་ཞེས་བྱ་བ་མདོམས་[^75K]ན་གནས་པ་ནི་རིན་ཆེན་འབྱུང་ལྡན་གྱིའོ།
།སྟེང་དུ་རྒྱུ་བ་ཞེས་བྱ་བ་ལྐོག་མར་གནས་པ་ནི་འོད་དཔག་མེད་ཀྱིའོ།
།མེ་དང་མཉམ་དུ་གནས་པ་[^76K]ཞེས་བྱ་བ་ལྟེ་བར་aགནས་པ་ནི་དོན་ཡོད་གྲུབ་པའིའོ།
།ཁྱབ་བྱེད་ཅེས་བྱ་བ་ཚིགས་ཐམས་ཅད་ལ་གནས་པ་ནི་རྣམ་པར་སྣང་མཛད་ཀྱིས་བྱིན་གྱིས་བརླབས་པའོ།
།ཡང་དེ་རྣམས་རེ་རེའི་ལས་བཤད་པ།
དབང་པོའི་སྒོ་ཡི་རྒྱུན་ལས་ནི།
།སྲོག་དང་རྩོལ་བ་རྒྱུ་བ་དང།
།རྟག་པའི་དུས་སུ་རྒྱུ་བ་ནི།
།སྲོག་aཅེས་བྱ་བ་ཡིན་པར་བཤད།
།རླུང་དང་གཅིན་དང་ཕྱི་ས་དང།
།དེ་བཞིན་དུ་ནི་ཁུ་བ་རྣམས།
།འོག་འདྲེན་འདི་ནི་ཐུར་སེལ་བར།
།རྟག་ཏུ་རྣལ་འབྱོར་པས་ཤེས་བྱ།
།མྱང་དང་ཟ་དང་བལྡག་པ་དང།
།ཀུན་དུ་འཐུང་དང་འཇིབ་པར་ནི།
།གང་ཞིག་རྟག་ཏུ་མཉམ་གནས་པར།
།མཉམ་དུ་aགནས་ཞེས་བྱ་བ་ཡིན།
།གྱེན་དུ་འགྲོ་ཞིང་སྡུད་པ་དང།
།བཟའ་དང་མྱང་སོགས་ཟ་བ་ནི།
།ཤེས་དང་ལྷན་ཅིག་འབྱོར་པ་དག
།གྱེན་རྒྱུའི་ལས་སུ་ཤེས་པར་བྱ།
།ཁྱབ་དང་འཛིན་པ་ཉིད་དང་ནི།
།འགྲོ་དང་དེ་བཞིན་ལྡོག་པ་དང།
།ཚིགས་[^77K]རྣམས་ཀུན་ལ་[^78K]ཁྱབ་པས་ན།
།ཁྱབ་བྱེད་ཅེས་ནི་བྱ་aབར་བཤད།
།ཕྱི་རོལ་གྱི་ཡང་རྣམ་པ་ལྔར་བལྟ་སྟེ།
།ཤར་གྱི་རླུང་ནི་མི་བསྐྱོད་པའིའོ།
།ལྷོའི་རླུང་ནི་རིན་ཆེན་འབྱུང་ལྡན་གྱིའོ།
།ནུབ་ཀྱི་རླུང་ནི་འོད་དཔག་ཏུ་མེད་པའིའོ།
།བྱང་གི་རླུང་ནི་དོན་ཡོད་གྲུབ་པའིའོ།
།སྟེང་གི་རླུང་ནི་རྣམ་པར་སྣང་མཛད་ཀྱིས་བྱིན་གྱིས་བརླབས་པ་སྟེ་རླུང་གི་ཁམས་aརྣམ་པ་ལྔར་བཤད་དོ།
།འབྱུང་བ་ཆེན་པོ་བཞི་པོ་འདི་རྣམས་ནི་གང་དུ་གཅིག་[^79K]ཡོད་པ་དེར་བཞི་ཆར་ཡོད་དེ།
དེ་བས་ན་འདི་རྣམས་ནི་ཕན་ཚུན་ལྟོས་པ་[^80K]མེད་པར་ངོ་བོ་ཉིད་ཀྱིས་རང་གྲུབ་པ་ནི་མེད་དོ།
།ནམ་མཁའ་ནི་དབང་པོ་ལས་འདས་ཤིང་འདུས་མ་བྱས་པའི་ཕྱིར་འབྱུང་བ་ཆེན་པོ་མ་ཡིན་ཏེ།
aགོ་འབྱེད་པར་བྱེད་པས་ན་ནམ་མཁའ་ནི་དངོས་པོ་ཐམས་ཅད་ལ་མི་སྒྲིབ་པའི་བྱ་བ་བྱེད་དོ་ཞེས་བྱ་བའི་བར་དུའོ།
།ས་ནི་སྤྱན་ཞེས་བྱ་བ་ཡིན།
།ཆུ་ཡི་ཁམས་ནི་མཱ་མ་ཀཱི[^81K]།
།མེ་ནི་གོས་དཀར་མོ་ཡིན་ནོ།
།རླུང་ནི་སྒྲོལ་མར་རབ་ཏུ་བསྒྲགས།
།ཞེས་བྱ་བའི་མདོའི་ཚིག་བཤད་ཟིན་ཏོ།
།ད་ནི་སའི་aསྙིང་པོ་ལ་སོགས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཏིང་ངེ་འཛིན་གྱི་དབང་དུ་བྱས་ཏེ་བཤད་པ།
དེ་ལ་མིག་གི་སྐྱེ་མཆེད་ཀྱི་ཚོགས་ནི་སའི་སྙིང་པོའོ།
།དེ་ཡང་རྣམ་པ་ལྔར་ཕྱེ་བ་ལ་དེ་བཞིན་གཤེགས་པ་ལྔས་བྱིན་གྱིས་བརླབས་པ་ཡིན་ཏེ།
དེ་ལ་མིག་གི་འབྲས་བུའི་ནང་aན་རྒུན་འབྲུའི་[^82K]འབྲས་བུའི་ཚད་ཙམ་གྱི་མིག་གི་དབང་པོ་དེ་ནི་[^83K]མི་བསྐྱོད་པའིའོ།
།མིག་འབྲས་དཀར་པོའི་རང་བཞིན་ནི་རིན་ཆེན་འབྱུང་ལྡན་གྱིའོ།
།ཟུར་གྱིས་ལྟ་བའི་[^84K]གཟུགས་ནི་འོད་དཔག་ཏུ་མེད་པའིའོ།
།མིག་རྣམ་པར་གཡོ་བ་ནི་དོན་ཡོད་གྲུབ་པའིའོ།
།གཟུགས་གསུམ་aའཛིན་པ་ནི་རྣམ་པར་སྣང་མཛད་ཀྱིས་བྱིན་གྱིས་བརླབས་པ་ཡིན་ཏེ་མིག་གི་སྐྱེ་མཆེད་རྣམ་པ་ལྔར་བཤད་དོ།
།དེ་བཞིན་དུ་རྣ་བའི་སྐྱེ་མཆེད་ཀྱི་ཚོགས་ནི་ཕྱག་ན་རྡོ་རྗེ་སྟེ།
འདི་ལ་རྣ་བའི་ནང་ན་གྲོ་ག་གཅུས་ཏེ་བཅད་པ་ལྟ་བུའི་རྣམ་པའི་[^85K]རྡུལ་ཕྲ་རབ་བསགས་པའི་གཟུགས་ཅན་རྣ་བའི་དབང་པོ་ནི་མི་aབསྐྱོད་པའིའོ།
།རྣ་བའི་རང་བཞིན་ནི་[^86K]རྣམ་པར་སྣང་མཛད་ཀྱིའོ།
།རྣ་བའི་བུ་ག་ནི་འོད་དཔག་ཏུ་མེད་པའིའོ།
།རྣ་བའི་རྩ་བ་ནི་དོན་ཡོད་གྲུབ་པའིའོ།
།སྒྲ་གསུམ་འཛིན་པ་ནི་རིན་ཆེན་འབྱུང་ལྡན་གྱིས་བྱིན་གྱིས་བརླབས་པ་ཡིན་ཏེ་རྣ་བའི་སྐྱེ་མཆེད་རྣམ་པ་ལྔར་བཤད་དོ།
།སྣའི་སྐྱེ་མཆེད་aཀྱི་ཚོགས་ནི་ནམ་མཁའི་སྙིང་པོ་སྟེ།
སྣའི་ནང་གི་མིག་སྨན་གྱི་ཐུར་མ་ཕྲ་བ་ལྟ་བུའི་རྡུལ་ཕྲ་རབ་བསགས་པའི་གཟུགས་ཅན་སྣའི་དབང་པོ་དེ་ནི་མི་བསྐྱོད་པའིའོ།
།སྣའི་རང་བཞིན་ནི་རྣམ་པར་སྣང་མཛད་ཀྱིའོ།
།ནང་གི་དབུས་ནི་རིན་ཆེན་འབྱུང་ལྡན་གྱིའོ།
།སྣ་བུག་ནི་དོན་ཡོད་པར་[^87K]གྲུབ་པའིའོ།
།aདྲི་གསུམ་འཛིན་པ་ནི་སྣང་བ་མཐའ་ཡས་ཀྱི་[^88K]བྱིན་གྱིས་བརླབས་པ་ཡིན་ཏེ།
སྣའི་སྐྱེ་མཆེད་རྣམ་པ་ལྔར་བཤད་དོ།
།ལྕེའི་སྐྱེ་མཆེད་ཀྱི་ཚོགས་ནི་འཇིག་རྟེན་དབང་ཕྱུག་སྟེ།
དེ་ལ་རྡུལ་ཕྲ་རབ་བསགས་པའི་གཟུགས་ཅན་ཟླ་བ་ཕྱེད་པའི་དབྱིབས་ལྟ་བུའི་ལྕེའི་དབང་པོ་ནི་མི་བསྐྱོད་པའིའོ།
།ལྕེའི་aརང་བཞིན་ནི་རྣམ་པར་སྣང་མཛད་ཀྱིའོ།
།ལྕེའི་རྩ་བ་ནི་རིན་ཆེན་འབྱུང་ལྡན་གྱིའོ།
།ལྕེའི་རྩེ་མོ་ནི་འོད་དཔག་ཏུ་མེད་པའིའོ།
།རོ་གསུམ་འཛིན་པ་ནི་དོན་ཡོད་པར་གྲུབ་པས་བྱིན་གྱིས་བརླབས་པ་ཡིན་ཏེ།
ལྕེའི་སྐྱེ་མཆེད་རྣམ་པ་ལྔར་བཤད་དོ།
།ལུས་ཀྱི་སྐྱེ་མཆེད་ཀྱི་ཚོགས་ནི་སྒྲིབ་པ་ཐམས་aཅད་རྣམ་པར་སེལ་བ་སྟེ།
དེ་ལ་ལུས་ཀྱི་རྡུལ་ཕྲ་རབ་བསགས་པའི་མ་ལུས་པའི་གཟུགས་ཀྱི་ལུས་[^89K]དབང་པོ་དེ་ནི་རྣམ་པར་སྣང་མཛད་ཀྱིའོ།
།རུས་པའི་རང་བཞིན་ནི་རིན་ཆེན་འབྱུང་ལྡན་གྱིའོ།
།ཤའི་རང་བཞིན་ནི་འོད་དཔག་ཏུ་མེད་པའིའོ།
།པགས་པའི་རང་བཞིན་ནི་དོན་ཡོད་གྲུབ་པའིའོ།
།aརེག་པ་གསུམ་འཛིན་པ་ནི་མི་བསྐྱོད་པས་བྱིན་གྱིས་བརླབས་པ་ཡིན་ཏེ།
ལུས་ཀྱི་སྐྱེ་མཆེད་རྣམ་པ་ལྔར་བཤད་དོ།
།འཇམ་དཔལ་གྱི་ཏིང་ངེ་འཛིན་གྱི་དབང་དུ་བྱས་ཏེ་བཤད་པ།
འདི་ན་ལུས་ཀྱི་ནང་ན་སྣང་བའི་རྣམ་པར་ཤེས་པ་གསུམ་པོ་[^90K]དེ་ནི་ཡིད་ཀྱི་དབང་པོ་སྟེ།
དབང་པོ་ཐམས་ཅད་ཀྱི་aབདག་པོ་ཡིན་ཞིང་སོ་སོར་རང་རིག་པ་ཡིན་པས་ཕྱིའི་ཡུལ་ནི་མེད་ཀྱི་ཆོས་ཀྱི་དབྱིངས་ཡུལ་དུ་བྱས་ནས་སྒྱུ་འཕྲུལ་དྲ་བས་མངོན་པར་རྫོགས་པར་བྱང་ཆུབ་པའི་རིམ་གྱིས་བདག་ཉིད་[^91K]རྫོགས་པར་བྱས་ནས་སངས་རྒྱས་ཀྱི་ཡོན་ཏན་མ་ལུས་པ་དང་ལྡན་པས་སངས་རྒྱས་ཀྱི་ཞིང་ནས་སངས་རྒྱས་ཀྱི་aཞིང་དུ་འགྲོ་བའོ།
།འཇམ་དཔལ་གྱི་ཏིང་ངེ་འཛིན་བཤད་ཟིན་ཏོ།
།རྡོ་རྗེ་སྐྱེ་མཆེད་ཉིད་དག་ཀྱང།
།བྱང་ཆུབ་སེམས་དཔའི་དཀྱིལ་འཁོར་མཆོག
།ཅེས་བྱ་བའི་མདོའི་དོན་བཤད་ཟིན་ཏོ།
།ཡུལ་རྣམས་ལྷ་མོའི་ཏིང་ངེ་འཛིན་གྱི་དབང་དུ་བྱས་ཏེ་[^92K]བཤད་པ།
རྡོ་རྗེ་སྒོ་ཞེས་བྱ་བ་རྣལ་འབྱོར་ཆེན་པོའི་རྒྱུད་ལས་aརླུང་བཅུ་གསུངས་ཏེ།
འདི་ལྟ་སྟེ།
སྲོག་དང།
ཐུར་དུ་སེལ་བ་དང།
གྱེན་དུ་རྒྱུ་བ་དང།
མཉམ་དུ་གནས་པ་དང།
ཁྱབ་བྱེད་དང།
ལྡང་ཞིང་རྒྱུ་བ་དང།
རྣམ་པར་རྒྱུ་བ་དང།
ཡང་དག་པར་རྒྱུ་བ་དང།
རབ་ཏུ་རྒྱུ་བ་དང།
ངེས་པར་རྒྱུ་བའོ།
།དེ་ལ་སྲོག་ལ་སོགས་པའི་རླུང་ལྔ་ནི་ཕུང་པོ་ལྔ་ལ་aབརྟེན་ཏེ་ཕུང་པོའི་བྱ་བ་རྣམས་བྱེད་དོ།
།ལྡང་ཞིང་རྒྱུ་བ་ལ་སོགས་པའི་རླུང་ལྔ་ནི་དབང་པོ་རྣམས་ལ་གནས་ནས་ཕྱི་རོལ་གྱི་བྱ་བ་རྣམས་བྱེད་དོ།
།དེ་ལ་ལྡང་ཞིང་རྒྱུ་བ་ཞེས་བྱ་བའི་རླུང་[^93K]མིག་གི་སྐྱེ་མཆེད་ལ་བརྟེན་ནས་གཟུགས་རྣམ་པ་ལྔའི་བྱ་བ་རྫོགས་པར་བྱེད་དོ།
།དེ་ཡང་སྣང་བ་དང་སྒྲིབ་གཡོགས་aམེད་པ་དང།
ཡིད་ལ་བྱེད་པ་དང།
མིག་གི་དབང་པོ་ཚོགས་པ་དང་ལྡན་པའི་རྒྱུས་གཟུགས་ཀྱི་ཡུལ་རྣམས་མཐོང་སྟེ།
དེ་ནི་རྣམ་པར་སྣང་མཛད་ཀྱིའོ།
།འགྱིང་བག་དང་རྣམ་པར་རོལ་པ་དང་སྟེ་ག་པའི་གཟུགས་ནི་མི་བསྐྱོད་པའིའོ།
།རྗེས་སུ་ཆགས་པའི་གཟུགས་ནི་རིན་ཆེན་འབྱུང་aལྡན་གྱིའོ།
།ཡིད་དུ་འོང་བ་དང་ཡིད་དུ་མི་འོང་བ་དང་བཏང་སྙོམས་ཀྱི་འདུ་ཤེས་ཅན་གྱི་གཟུགས་ནི་འོད་དཔག་ཏུ་མེད་པའི་འོ།
།བྱ་བ་ཐམས་ཅད་སྒྲུབ་པའི་གཟུགས་ནི་དོན་ཡོད་པར་[^94K]གྲུབ་པས་བྱིན་གྱིས་བརླབས་པ་སྟེ།
གཟུགས་ཀྱི་ཡུལ་རྣམ་པ་ལྔར་བཤད་དོ།
།[^95K]རྣམ་པར་རྒྱུ་བ་ཞེས་བྱ་བའི་རླུང་ནི་རྣ་aབའི་སྐྱེ་མཆེད་ལ་བརྟེན་ནས་སྒྲ་རྣམ་པ་ལྔའི་བྱ་བ་བྱེད་དེ།
དེ་ལ་རྣ་བའི་ནང་གི་སྒྲ་དང་མགོ་དང་སྐྲའི་སྒྲ་ནི་རྣམ་པར་སྣང་མཛད་ཀྱིའོ།
།གླུ་དང་རྒྱུན་གྱི་སྒྲ་ནི་རིན་ཆེན་འབྱུང་ལྡན་གྱིའོ།
།རྐན་དང་མཆུ་དང་ངག་གི་སྒྲ་ནི་འོད་དཔག་ཏུ་མེད་པའི་འོ།
།ནགས་ཚལ་དང་ཆུ་བོ་དང་སེ་aགོལ་དང་ཐལ་མོ་དང་རྫ་རྔ་ལ་སོགས་པའི་རོལ་མོའི་སྒྲ་ནི་དོན་ཡོད་པར་[^96K]གྲུབ་པའི་འོ།
།ཡི་གེ་ཧཱུཾ་གི་[^97K]ཞི་བ་དང་དྲག་པོའི་སྒྲ་ནི་མི་བསྐྱོད་པའི་བྱིན་གྱིས་བརླབས་པ་ཡིན་ཏེ་སྒྲའི་ཡུལ་རྣམ་པ་ལྔར་བཤད་དོ།
།ཡང་དག་པར་རྒྱུ་བ་ཞེས་བྱ་བའི་རླུང་ནི་སྣའི་སྐྱེ་མཆེད་ལ་བརྟེན་ནས་དྲི་རྣམ་པ་ལྔའི་བྱ་བ་བྱེད་དོ།
།aདེ་ལ་དྲི་མ་ལུས་པ་ནི་རྣམ་པར་སྣང་མཛད་ཀྱིའོ།
།ཡན་ལག་ཐམས་ཅད་ཀྱི་དྲི་ནི་རིན་ཆེན་འབྱུང་ལྡན་གྱིའོ།
།དྲི་གསུམ་གྱི་བྱེ་བྲག་འཛིན་པ་[^98K]ནི་འོད་དཔག་ཏུ་མེད་པའིའོ།
།རོའི་དྲི་ནི་དོན་ཡོད་པར་[^99K]གྲུབ་པའིའོ།
།དྲི་མི་ཟད་པ་ནི་མི་བསྐྱོད་པས་[^100K]བྱིན་གྱིས་བརླབས་པ་སྟེ་དྲིའི་སྐྱེ་མཆེད་རྣམ་པ་ལྔར་བཤད་དོ།
།aརབ་ཏུ་རྒྱུ་བ་ཞེས་བྱ་བའི་རླུང་ནི་ལྕེའི་སྐྱེ་མཆེད་ལ་བརྟེན་ནས་རོ་རྣམ་པ་ལྔ་སྐྱོང་བར་བྱེད་དེ།
དེ་ལ་རོ་མངར་བ་ནི་རྣམ་པར་སྣང་མཛད་ཀྱིའོ།
།རོ་བསྐ་བ་ནི་རིན་ཆེན་འབྱུང་ལྡན་གྱིའོ།
།ལན་ཚྭའི་རོ་ནི་འོད་དཔག་ཏུ་མེད་པའིའོ།
།རོ་ཁ་བ་ནི་མི་བསྐྱོད་པའིའོ།
།རོ་ཚ་བ་དང་སྐྱུར་བ་ལ་སོགས་པའི་རོ་དྲུག་aགི་བྱེ་བྲག་ནི་དོན་ཡོད་པར་[^101K]གྲུབ་པར་བྱིན་གྱིས་བརླབས་པ་ཡིན་ཏེ་རོའི་སྐྱེ་མཆེད་རྣམ་པ་ལྔར་བཤད་དོ།
།ངེས་པར་རྒྱུ་བ་ཞེས་བྱ་བ་ནི་ལུས་ཀྱི་སྐྱེ་མཆེད་ལ་བརྟེན་ནས་སྟོབས་འགྱེད་པ་ལ་སོགས་པ་སྟོབས་དང་སྤྲོ་བ་རྣམས་ཏེ།
དེ་ཡང་རེག་བྱའི་བྱ་བ་ལྔ་རྗེས་སུ་སྐྱོང་བར་བྱེད་དོ།
།དེ་ལ་སྟན་གཅིག་aལ་གནས་པའི་རེག་བྱ་ནི་རྣམ་པར་སྣང་མཛད་ཀྱིའོ།
།འཁྱུད་པའི་རེག་བྱ་ནི་རིན་ཆེན་འབྱུང་ལྡན་གྱིའོ།
།འོ་བྱེད་པའི་རེག་བྱ་ནི་འོད་དཔག་ཏུ་མེད་པའི་འོ།
།རྔུབ་པའི་རེག་བྱ་ནི་དོན་ཡོད་པར་གྲུབ་པའི་འོ།
།བྷ་ག་དང་ལིངྒའི་སྦྱོར་བའི་རེག་བྱ་[^102K]ཆགས་པ་དང་བྲལ་བ་དང།
དབུ་མའི་ཆགས་aཔའི་ངོ་བོ་ཉིད་ཉེ་བར་དམིགས་པ་ནི་མི་བསྐྱོད་པས་[^103K]བྱིན་གྱིས་བརླབས་པ་སྟེ་རེག་བྱའི་ཡུལ་རྣམ་པ་ལྔར་བཤད་དོ།
།གཟུགས་སྒྲ་ལ་སོགས་སྔགས་པ་ཡིས།
།ལྷ་ཉིད་དུ་ནི་རྟག་ཏུ་བསྒོམ།
།ཞེས་བྱ་བའི་མདོའི་དོན་བཤད་ཟིན་ཏོ།
།ཡེ་ཤེས་ལྔའི་དབང་དུ་བྱ་སྟེ་བཤད་པ།
མེ་ལོང་ལ་aགཟུགས་བརྙན་སྣང་བ་བཞིན་དུ་དངོས་པོ་མ་ལུས་པ་རྣམས་ཅིག་ཅར་ཡོངས་སུ་ཤེས་པ་ནི་མེ་ལོང་ལྟ་བུའི་ཡེ་ཤེས་ཏེ་དེ་ནི་རྣམ་པར་སྣང་མཛད་ཀྱིའོ།
།རྐང་མེད་དང་རྐང་གཉིས་དང་རྐང་བཞི་དང།
རྐང་མངས་ཀྱི་སེམས་ཅན་རྣམས་ཀྱང་སེམས་ཙམ་མོ་ཞེས་རྣམ་པ་གཅིག་ཏུ་རྟོགས་པ་ནི་མཉམ་aཔ་ཉིད་ཀྱི་ཡེ་ཤེས་ཏེ་དེ་ནི་རིན་ཆེན་འབྱུང་ལྡན་གྱིའོ།
།ཕུང་པོ་དང་ཁམས་ལ་སོགས་པའི་ཕྱི་དང་ནང་གི་དངོས་པོ་རྣམས་སོ་སོར་རྣམ་པར་ཕྱེ་སྟེ་རྣམ་པར་བརྟགས་ན་ཐམས་ཅད་ཀྱང་སངས་རྒྱས་ཀྱི་རང་བཞིན་ནོ་ཞེས་ཤེས་ནས་ཆོས་ཐམས་ཅད་ཀྱི་[^104K]ཆ་ཤས་ནི་འདི་དག་གོ་ཞེས་པདྨའི་འདབ་མ་ལྟར་སོ་སོར་aརྟོག་ཅིང་རྟོག་པ་མེད་པས་གནས་པ་དེ་ནི་སོ་སོར་རྟོག་པའི་[^105K]ཡེ་ཤེས་ཏེ་དེ་ནི་འོད་དཔག་ཏུ་མེད་པའི་འོ[^106K]།
།བདག་དང་གཞན་གྱི་བྱ་བ་ལུས་དང་ངག་དང་[^107K]ཡིད་ཀྱི་ལས་རྫོགས་པར་བྱེད་པའི་ངོ་བོ་ཉིད་ནི་བྱ་བ་སྒྲུབ་པའི་ཡེ་ཤེས་ཏེ་དེ་ནི་དོན་ཡོད་པར་[^108K]གྲུབ་པའི་འོ།
།ལུས་དང་ངག་དང་ཡིད་ཀྱི་སྒྲིབ་པ་དག་aཅིང་ལས་དང་ཉོན་མོངས་པ་ལས་གྲོལ་ཏེ།
དགེ་བ་དང་མི་དགེ་བའི་རྣམ་པར་རྟོག་པའི་བག་ཆགས་རྣམ་པར་སྦྱངས་པ་ནི་ཆོས་ཀྱི་དབྱིངས་རྣམ་པར་དག་པའི་ཡེ་ཤེས་ཏེ་དེ་ནི་མི་བསྐྱོད་པས་བྱིན་གྱིས་བརླབས་པའོ།
།དེ་བས་ན།
ཕུང་པོ་ཁམས་དང་དེ་བཞིན་སྐྱེ་མཆེད་རྣམས།
།ལྔ་པོ་aདབྱེ་བ་ལྔ་རུ་བྱས་པ་ལ།
།དེ་བཞིན་གཤེགས་པས་སོ་སོར་བྱིན་བརླབས་ན།
།འཁོར་བའི་ལས་རྣམས་དག་ནི་ག་ལས་འབྱུང།
།དེ་བཞིན་དབང་པོ་ཕྱི་རོལ་ཡུལ་བཅས་ལྔ།
།རེ་རེ་ཞིང་ཡང་བདེར་གཤེགས་ལྔ་རྣམས་ཀྱིས།
།དེ་ལ་རང་རང་རྟག་ཏུ་བྱིན་རློབ་ཅིང།
།ཡེ་ཤེས་ལྔ་དང་aགསུམ་དུ་འང་ཡང་དག་གནས།
།ཞེས་གསུངས་པའི་ཕྱིར་རོ།
།རིགས་[^109K]ནི་རྣམ་པ་[^110K]བརྒྱར་བཤད་པ།
།ཞེས་བྱ་བའི་མདོའི་དོན་བཤད་ཟིན་ཏོ།
།རྡོ་རྗེ་སློབ་མས་གསོལ་པ།
རིགས་[^111K]བརྒྱའི་རིམ་པས་དེ་བཞིན་གཤེགས་པ་ཐམས་ཅད་ཀྱི་རྡུལ་ཕྲ་རབ་ཡོངས་སུ་བསགས་པ་ལས་aགྲུབ་པའི་ལུས་ཡིན་པར་[^112K]སོམ་ཉི་མ་མཆིས་ན།
ཡང་ཇི་ལྟར་ན་དེ་ནི་མདོར་བསྡུས་ན་རྣམ་པ་ལྔར་འགྱུར་བ་ལགས།
རྡོ་རྗེ་སློབ་དཔོན་གྱིས་སྨྲས་པ།
ཁམས་བཞི་པོ་དག་ལས་[^113K]ལུས་ཀྱི་ཕུང་པོ་མངོན་པར་འགྲུབ་པར་འགྱུར་ཏེ།
ཁམས་རྣམས་ཚོགས་པའི་ཕྱིར་འབྱུང་བ་ལས་གྱུར་པ་འབྱུང་aབ་སྟེ[^114K]།
དེ་བས་ན་གང་[^115K]གཟུགས་ཀྱི་ཕུང་པོ་ལ་སོགས་པ་འབྱུང་བ་ལས་གྱུར་པ་ནི་དེ་བཞིན་གཤེགས་པའི་རིགས་ཅན་ཏེ།
དེ་ནི་སའི་ཁམས་སྡུད་པར་བྱེད་པས་ཉེ་བར་འགྲོའོ།
།དེ་བཞིན་དུ་རིན་པོ་ཆེའི་རིགས་ཅན་རྣམས་ནི་ཆུའི་ཁམས་སོ།
།པདྨའི་རིགས་aཅན་རྣམས་ནི་མེའི་ཁམས་སོ།
།ལས་[^116K]ཀྱི་རིགས་ཅན་རྣམས་ནི་རླུང་གི་ཁམས་སོ།
།རྡོ་རྗེའི་རིགས་ཅན་རྣམས་ནི་རྣམ་པར་ཤེས་པའི་ཁམས་སུ་བསྡུས་པར་གྱུར་པ་ཡིན་ནོ།
།ཚུལ་འདིས་ན་རང་གི་ལུས་ཀྱི་དཀྱིལ་འཁོར་འབྱུང་བ་དང་འབྱུང་བ་ལས་གྱུར་པའི་དབྱེ་བས་ཕུང་པོ་ལྔ་རྣམས་aབརྒྱར་གྱུར་པ་ཡང་གསང་བ་ལྔའི་དེ་ཁོ་ན་ཉིད་འབྱུང་བ་ཆེན་པོ་ལྔའི་དེ་ཁོ་ན་ཉིད་དུ་འགྱུར་ཏེ།
འདིར་གསང་བ་འདུས་པ་ལས།
ནམ་མཁའི་དབྱིངས་ཀྱི་དབུས་གནས་པར།
།དཀྱིལ་འཁོར་རྡོ་རྗེ་ཀུན་ལས་སྐྱེས།
།ཞི་བ་རྡོ་རྗེ་འཛིན་འདོད་ན།
།བསྡུ་བ་དག་ཀྱང་རབ་ཏུ་བྱ།
།ཞེས་གསུངས་པ་aདང།
དོན་དེ་ཉིད་གསལ་བར་བྱ་བའི་ཕྱིར་ཐམས་ཅད་གསང་བའི་རྒྱུད་ལས།
འབྱུང་བ་ལྔ་ཡི་བདག་ཉིད་ལྔར།
།མི་ཡི་ལུས་ནི་བརྟག་བྱ་སྟེ།
།དངོས་དེ་ངེས་པར་བསྒོམས་པ་ཡིས[^117K]།
།རང་སེམས་མཐུ་ཡིས་སངས་རྒྱས་འགྱུར།
།ཞེས་བཤད་པ་དང།
ནམ་མཁའ་དང་མཉམ་པའི་aརྒྱུད་ལས་ཀྱང།
འགྲོ་བ་འདི་ཀུན་སངས་རྒྱས་ལྔ་[^118K]བདག་ཉིད།
།གར་མཁན་དག་དང་རི་མོ་བཟང་ལྟར་སྣང།
།གང་དུ་བདེ་ཆེན་ཞེས་བྱ་གཅིག་པུ་ཉིད།
།གཅིག་པུ་ཉམས་ནི་དུ་མར་[^119K]གར་མཛད་དོ།
།ཞེས་གསུངས་པས་སོ།
།མདོར་བསྡུ་ན་རྣམ་པ་ལྔ་ཞེས་བྱ་བའི་མདོའི་དོན་བཤད་ཟིན་aཏོ།
།རྡོ་རྗེ་སློབ་མས་གསོལ་པ།
རྣམ་པ་ལྔ་ལས་ཇི་ལྟར་རྣམ་པ་གསུམ་དུ་འགྱུར་བ་ལགས།
རྡོ་རྗེ་སློབ་དཔོན་གྱིས་སྨྲས་པ།
རིན་ཆེན་འབྱུང་ལྡན་ནི་སྐུ་རྡོ་རྗེ་དང་ལྷན་ཅིག་གཉིས་སུ་མེད་པར་འགྱུར་རོ།
།དོན་ཡོད་གྲུབ་པ་ནི་གསུང་[^120K]རྡོ་རྗེ་དང་ལྷན་ཅིག་གཉིས་སུ་མེད་པར་འགྱུར་རོ།
།aམི་བསྐྱོད་པ་ནི་དྲུག་པ་དེ་བཞིན་གཤེགས་པ་དང་ལྷན་ཅིག་གཉིས་སུ་མེད་པར་འགྱུར་ཏེ།
དེ་ལྟར་རིགས་བརྒྱ་ནས་བརྩམས་ཏེ།
རིགས་ལྔའི་བར་གྱི་བདག་ཉིད་ཅན་གྱི་སངས་རྒྱས་དང་བྱང་ཆུབ་སེམས་དཔའ་རྣམས་ནི་རང་གི་ལུས་དང་ངག་དང་ཡིད་ཀྱིས་བསྡུས་པར་གྱུར་པ་ཡིན་ནོ།
།ཇི་aསྐད་དུ་བཅོམ་ལྡན་འདས་ཀྱིས་གསང་བ་འདུས་པ་ཞེས་བྱ་བ་རྣལ་འབྱོར་ཆེན་པོའི་རྒྱུད་ལས།
དེ་ནས་དེ་བཞིན་གཤེགས་པ་ཐམས་ཅད་མི་ཟད་པའི་རྡོ་རྗེ་གསུམ་གྱིས་ཉིད་ཀྱི་སྐུ་དང་གསུང་དང་ཐུགས་ལ་རབ་ཏུ་ཞུགས་པར་འགྱུར་རོ་ཞེས་བྱ་བ་དང།
ལུས་དང་ངག་དང་སེམས་དམིགས་ན།
།ངོ་aབོ་ཉིད་ཀྱིས་དམིགས་སུ་མེད།
།སྔགས་ཀྱི་ལུས་སུ་སྦྱོར་བ་ལ།
།བྱང་ཆུབ་མེད་ཅིང་བསྒོམ་པའང་མེད།
།ལུས་དང་ངག་སེམས་མཚན་ཉིད་དུ།
།མདོར་ན་རྣམ་པར་དཔྱད་ནས་སུ།
།སྔགས་ཀྱིས་བརྟགས་པའི་ཏིང་ངེ་འཛིན།
།སྦྱོར་བའི་ཆོ་ག་བསྒོམ་པར་བྱ།
།ཞེས་གསུངས་པ་དང།
aསངས་རྒྱས་ཐམས་ཅད་དང་[^121K]མཉམ་པར་སྦྱོར་བ་[^122K]མཁའ་འགྲོ་མ་སྒྱུ་མ་བདེ་བའི་མཆོག་ལས་ཀྱང་དོན་འདི་གསལ་བར་བསྟན་ཏེ།
གཟུགས་བརྙན་ལུགས་མ་སོགས་པ་ལས།
།རྣལ་འབྱོར་འབྱུང་བར་མི་འགྱུར་གྱི།
།བྱང་ཆུབ་སེམས་ལ་རབ་བརྩོན་ན།
།དེ་ལས་རྣལ་འབྱོར་ལྷར་འགྱུར་རོ།
།aབདག་ཉིད་སངས་རྒྱས་ཐམས་ཅད་དང།
།དཔའ་བོ་ཐམས་ཅད་བདག་ཡིན་ནོ།
།དེ་བས་བདག་ཉིད་ལྷར་སྦྱོར་བས།
།བདག་ཉིད་རབ་ཏུ་བསྒྲུབ་པར་བྱ།
།ཞེས་གསུངས་པས་ཏེ།
ལུས་དང་ངག་སེམས་སྦྱོར་བ་ཡིས།
།གསུམ་དུ་ཡང་ནི་འགྱུར་བ་ཡིན།
།ཞེས་བྱ་བའི་མདོའི་aདོན་བཤད་ཟིན་ཏོ།
།རྡོ་རྗེ་སློབ་མས་གསོལ་པ།
རྟོགས་པ་ཐམས་ཅད་ཀྱི་བདག་ཉིད་སངས་རྒྱས་དང་བྱང་ཆུབ་སེམས་དཔའ་རྣམས་ནི་རང་གི་ལུས་དང་ངག་དང་ཡིད་ཀྱིས་ཡང་དག་པར་བསྡུས་པ་ལ་ནི་སོམ་ཉི་མ་མཆིས་ན་རིགས་གསུམ་པོ་དེ་ཡང་ཇི་ལྟར་ན་རྡོ་རྗེ་གསུམ་མི་ཕྱེད་པའི་བདག་aཉིད་ཅན་གྱི་[^123K]སྐུ་རྡོ་རྗེར་འགྱུར་བ་ལགས།
བཅོམ་ལྡན་འདས་རྡོ་རྗེ་སློབ་དཔོན་སྟོན་པས་བཤད་དུ་གསོལ།
རྡོ་རྗེ་སློབ་དཔོན་གྱིས་སྨྲས་པ།
སེམས་ཅན་ཆེན་པོ་འདུས་པའི་དོན་ལ་ཞུགས་པ་རྣམས་ལ་ཕན་པར་བྱ་བའི་ཕྱིར་ལུས་རྣམ་པར་དབེན་པའི་[^124K]མཐར་ཐུག་པ་འདྲི་བར་བྱེད་པ་ལེགས་སོ་aལེགས་སོ།
།དེ་བས་ན་ངས་ལུས་དང་ངག་དང་ཡིད་དང་ཕན་ཚུན་གཅིག་ལ་གཅིག་རྒྱུར་གྱུར་པ་བསྟན་ནས་སྐུ་རྡོ་རྗེའི་ཏིང་ངེ་འཛིན་ལ་རབ་ཏུ་གཞག་པར་[^125K]བྱ་ཡིས་ཉོན་ཅིག
།དོན་ལ་དམིགས་པའི་ལུས་དང་ནི།
།ངག་ཀྱང་ཡིད་ཀྱིས་བསྐུལ་བྱ་ཞིང།
།ཡིད་ནི་དགའ་བར་བྱེད་པ་ཡིན།
།aདངོས་གྲུབ་རབ་མཆོག་བསྒྲུབ་པར་བྱ།
།ཞེས་བཅོམ་ལྡན་འདས་ཀྱིས་གསང་བ་འདུས་པ་ལས་གསུངས་ཏེ།
འདིའི་དགོངས་པ་ནི་འདི་ཡིན་ཏེ།
དེ་ལ་སྐུ་རྡོ་རྗེར་གྱུར་ནས་རྐན་དང་མཆུ་སྦྱར་བ་དང།
ལྕེའི་ཚོགས་རྣམ་པར་གྱུར་པ་ལས་གསུང་རྡོ་རྗེ་ལ་འཇུག་པར་aའགྱུར་རོ།
།ཐུགས་རྡོ་རྗེ་ནི་དེ་ལ་སྐུལ་བར་བྱེད་པ་ཡིན་ཏེ་དེ་ལྟར་གསུམ་ཚོགས་པ་ལས་ཡིད་དགའ་ཞིང་ཚིམ་པར་བྱེད་པའི་དངོས་གྲུབ་རྫོགས་པར་བྱེད་དོ་ཞེས་པའི་དོན་ཏོ།
།དེ་ལྟར་ལུས་དང་ངག་དང་ཡིད་ལ་སོགས་པའི་བསྒོམ་པའི་མཚན་ཉིད་བརྟགས་ནས་ད་ནི་རྡོ་རྗེ་གསུམ་མི་ཕྱེད་aཔའི་མཚན་ཉིད་གཞག་པར་[^126K]བྱ་སྟེ།
གསང་བ་འདུས་པ་ལས་ཁྱེད་ཀྱི་སེམས་ལུས་ལྟ་བུ་དང།
ལུས་སེམས་ལྟ་བུ་དང།
སེམས་ཚིག་ཏུ་བརྗོད་པ་ལྟ་བུ་སྐྱེད་ཅིག་ཅེས་གསུངས་པས་བདག་ནི་རང་བཞིན་གྱི་བདག་པོའོ་ཞེས་བདག་ཉིད་བརྟན་པ་བསྐྱེད་ལ་རྡོ་རྗེ་གསུམ་གྱི་བདག་ཉིད་རྡོ་རྗེ་aའཆང་ཆེན་པོར་ལྷག་པར་མོས་པར་བྱས་པ་ནི་བྱིན་གྱིས་བརླབས་པའི་རྣལ་འབྱོར་ཅེས་བྱ་བར་བཤད་དོ།
།ལུས་རྣམ་པར་དབེན་པ་བསྡུས་པའི་ཐེ་ཚོམ་གཅོད་པ་སྟེ་ལེའུ་གཉིས་པའོ།།
།།རྡོ་རྗེ་སློབ་མས་གསོལ་པ།
ལུས་རྣམ་པར་དབེན་པ་ལ་བསླབ་པ་ལ་ནི་སོམ་ཉི་མ་aམ་མཆིས་ན།
བཅོམ་ལྡན་འདས་ངག་རྣམ་པར་དབེན་པ་ལ་ཇི་ལྟར་བསླབ་པར་བགྱི།
ཇི་ལྟར་རབ་ཏུ་[^127K]བསྒྲུབ་པར་བགྱི།
བཅོམ་ལྡན་འདས་རྡོ་རྗེ་སློབ་དཔོན་སྟོན་པས་བཤད་དུ་གསོལ།
རྡོ་རྗེ་སློབ་དཔོན་གྱིས་སྨྲས་པ།
སེམས་ཅན་ཆེན་པོ་ལེགས་སོ་ལེགས་སོ་ཕུང་པོ་དང་[^128K]ཁམས་དང་སྐྱེ་aམཆེད་ལ་སོགས་པ་བཤད་མ་ཐག་པ་ནི་ལུས་རྣམ་པར་དབེན་པ་སྟེ།
དེ་ལ་ལྷ་རྣམ་པར་དགོད་པ་ནི་ཐམས་ཅད་ཀྱི་ཐུན་མོང་སྟེ།
རགས་པའི་རྣལ་འབྱོར་ཡིན་པའི་ཕྱིར་རོ།
།ངག་རྣམ་པར་དབེན་པ་དེ་ཡང་རྣལ་འབྱོར་པའི་ཡེ་ཤེས་ཏེ།
ཤིན་ཏུ་ཕྲ་བ་ཐེག་པ་ཆེན་པོ་པ་རྣམས་ཀྱི་ཡུལ་མ་ཡིན་aཔ་རྡོ་རྗེའི་ཐེག་པ་རྣམས་ལས་ཀྱང་བསྐྱེད་པའི་རིམ་པ་ལ་སྤྱོད་པ་རྣམས་ཀྱི་ཡུལ་མ་ཡིན་ཏེ་ཤིན་ཏུ་ཕྲ་བའི་ཕྱིར་རོ།
།དེ་བས་ན་ངས་ཁྱོད་ལ་བཤད་པའི་རྒྱུད་ཀྱི་རྗེས་སུ་འབྲངས་ནས་གསུང་རྡོ་རྗེའི་ཏིང་ངེ་འཛིན་རྒྱ་ཆེར་སོ་སོར་རྟོགས་པར་བྱ་ཡིས་ཤིན་ཏུ་འབད་དེ་ཉོན་ཅིག
།དེ་ལ་རིགས་ནི་རྣམ་པ་aབརྒྱར་གསུངས་ཏེ་ཞེས་བྱ་བ་ལ་སོགས་པ་[^129K]སྔར་བཤད་པའི་ཚིགས་སུ་བཅད་པའི་མདོ་ནི་ལུས་དང་ངག་དང་སེམས་རྣམ་པར་དབེན་པའི་ཡང་ཐུན་མོང་ཡིན་ནོ།
།དེ་ལ་ངག་རྣམ་པར་དབེན་པ་ཞེས་བྱ་བ་ནི་སྔགས་ཀྱི་དེ་ཁོ་ན་ཉིད་དོ།
།དེ་ཡང་རླུང་གི་དེ་ཁོ་ན་ཉིད་ཀྱི་རིམ་པ་དང་བྲལ་བས་ནི་དེ་[^130K]ཤེས་པར་aམི་འགྱུར་རོ།
།རླུང་གི་དེ་ཁོ་ན་ཉིད་[^131K]ཅེས་བྱ་བ་ནི་སྲོག་དང་རྩོལ་བའོ།
།དེ་བས་ན་རླུང་གི་དེ་ཁོ་ན་ཉིད་བསྟན་པའི་ཚིག་དཔལ་གསང་བ་འདུས་པ་ལས།
རིན་ཆེན་ཁ་དོག་སྣ་ལྔ་པ།
།ཡུངས་ཀར་གྱི་ནི་འབྲུ་ཚད་ཙམ།
།སྣ་ཡི་རྩེ་མོར་ནན་ཏན་དུ།
།དེ་ཉིད་སྦྱོར་བས་རྟག་ཏུ་བསྒོམ།
།ཞེས་aགསུངས་ཏེ།
རྡོ་རྗེའི་ཚིག་འདི་ངེས་པ་དང་དྲང་བའི་དོན་གྱི་དབྱེ་བས་ལྷའི་རྣལ་འབྱོར་རྣམ་པ་གཉིས་ལ་ཡང་སྦྱར་ཏེ།
དེ་ལ་བསྐྱེད་པའི་རིམ་པ་སྒོམ་པར་[^132K]བྱེད་པས་ནི་སྣའི་རྩེ་མོར་ཡུངས་ཀར་གྱི་འབྲུ་ཚོད་ཙམ་གྱི་རང་གི་ལྷའི་མཚན་མ་རང་[^133K]སེམས་བརྟན་པར་བྱ་བའི་ཕྱིར་བསྒོམ་པར་བྱའོ་ཞེས་བསྟན་aཔ་[^134K]འདི་ནི་ཕྲ་མོའི་རྣལ་འབྱོར་བཤད་པ་ཡིན་ནོ།
།འདི་ཉིད་རྫོགས་པའི་རིམ་པ་ལ་གནས་པ་རྣམས་ཀྱི་ཕྲ་མོའི་རྣལ་འབྱོར་བཤད་པ་ནི་ཨཱ་ལི་ཀཱ་ལི་རྣམས་ཀྱི་བུད་མེད་དང་སྐྱེས་པ་དང་མ་ནིང་གི་ཚུལ་གྱི་ཡི་གེ་གསུམ་བསྐྱེད་ལ་ཡི་གེ་གསུམ་ཡང་འཇུག་པ་དང་གནས་པ་དང་ལྡང་བར་ངེས་པར་སྦྱར་ལ་aདཀྱིལ་འཁོར་བཞིའི་རིམ་གྱིས་སྲོག་དང་རྩོལ་བའི་བདག་ཉིད་ཅན་གྱི་རྡོ་རྗེའི་བཟླས་པ་བྱའོ།
།དོན་འདི་ཉིད་བསྟན་པར་བྱ་བའི་ཕྱིར་གསང་བ་འདུས་པའི་རྒྱུད་ཕྱི་མ་ལས།
ཡེ་ཤེས་ལྔ་ཡི་[^135K]རང་བཞིན་དབུགས།
།འབྱུང་བ་ལྔ་ཡི་ངོ་བོ་ཉིད།
།གོང་བུའི་གཟུགས་ཀྱིས་ཕྱུང་ནས་ནི།
།སྣ་ཡི་རྩེ་aམོར་རབ་ཏུ་བརྟག
།རིན་ཆེན་ཁ་དོག་སྣ་ལྔ་པ།
།སྲོག་དང་རྩོལ་བ་ཞེས་བྱར་[^136K]བཤད།
།ཅེས་གསུངས་པའོ།
།མདོར་བསྟན་པ་འདིའི་བཤད་པ་གསང་བ་འདུས་པའི་བཤད་པའི་རྒྱུད་དགོངས་པ་ལུང་སྟོན་པ་ལས་བཤད་དེ།
དེ་ནས་བཅོམ་ལྡན་རྡོ་རྗེ་ཅན།
།རྡོ་རྗེ་སྙིང་པོའི་དོན་གསུངས་aཔ།
།འགྲོ་བའི་བླ་མ་གཅིག་པུ་ལ།
།ཕྱག་འཚལ་ནས་ནི་སླར་གསོལ་པ།
།འཇིག་རྟེན་པ་ཡི་ལུང་ཉིད་ཀྱིས།
།བྱང་ཆུབ་སེམས་ནི་རབ་གསུངས་ན།
།ཇི་ལྟར་འཇིག་རྟེན་ལས་འདས་པ།
།མ་འོངས་པ་ཡིས་ཇི་ལྟར་རྟོགས།
།ལྟ་བ་ཐམས་ཅད་རབ་སྤང་ཕྱིར།
།ཁྱེད་ནི་ཆོས་རྣམས་aསྟོན་མཛད་ན།
།ཇི་ལྟར་བྱང་ཆུབ་སེམས་དེ་ཉིད།
།ལྟ་བ་དེ་ནི་རབ་བསྟན་འགྱུར།
།དགོངས་པའི་ཚིག་ལ་རྨོངས་པ་རྣམས།
།གསུངས་པའི་དོན་ནི་མ་རྟོགས་ནས།
།གསུངས་པ་འདི་ལས་གཞན་མིན་ཞེས།
།དེ་ནི་ཇི་བཞིན་སྒྲར་འཛིན་ཏོ།
།དེ་ནས་བཅོམ་ལྡན་སྣ་ཚོགས་aཔས།
།ལག་ན་རྡོ་རྗེ་ལ་གསུངས་པ།
།ཁྱེད་གསང་དགོངས་པ་མ་རྟོགས་པ།
།འདྲི་བར་བྱེད་པ་ལེགས་སོ་ལེགས།
།བྱང་ཆུབ་སེམས་ནི་རླུང་འགྱུར་ཞིང།
།ནམ་མཁའ་ལ་ནི་རྣམ་གནས་པ།
།སེམས་ཅན་ཀུན་གྱི་སྲོག་གྱུར་ཡིན།
།ལྔ་ཡི་བདག་ཉིད་བཅུ་མིང་ཅན།
།རྟེན་འབྲེལ་བཅུ་གཉིས་ཞེས་aགྲགས་པ།
།ངོ་བོ་ཉིད་རྣམས་གསུམ་དུ་འགྱུར།
།རླུང་ཞེས་བྱ་བའི་བྱང་ཆུབ་སེམས།
།དབང་པོ་ཀུན་གྱི་གཙོ་འདི་ཡིན།
།འདི་ལྟར་མི་མངོན་ཕྲ་བ་ལས།
།རྟག་ཏུ་གསལ་བར་བརྗོད་པ་ཡིན།
།འགྲོ་བ་ཡུལ་སོགས་ལས་བྱེད་པ།
།འདིར་ནི་དེ་ལ་བརྟེན་པ་ཡིན།
།ཞི་བ་དང་ནི་རྒྱས་པ་དང།
།aདབང་དང་དེ་བཞིན་མངོན་སྤྱོད་རྣམས།
།དེ་ཉིད་གསུམ་གནས་ལ་བརྟེན་ནས།
།དེ་ཀུན་བྱང་ཆུབ་སེམས་ཀྱིས་བྱེད།
།ཇི་སྲིད་འཇིག་རྟེན་བརྟག་པ་[^137K]དང།
།དེ་བཞིན་བརྟག་པ་[^138K]སྣ་ཚོགས་རྣམས།
།རྣམ་རྟོག་བྱང་ཆུབ་སེམས་ཞེས་པའི།
།རླུང་ལས་རྟག་ཏུ་འབྱུང་བ་ཡིན།
།བདེ་སྡུག་ལ་སོགས་aཆོས་རྣམས་ཀྱི།
།ས་བོན་ལྟ་བུར་བཤད་པ་ཡིན།
།བྱང་ཆུབ་སེམས་ཀྱི་ངོ་བོ་འདི།
།ཕུང་སོགས་གཉིས་མེད་མཁའ་དང་མཉམ།
།ཤེས་རབ་ཐབས་གཅིག་སྦྱོར་བ་ཡིས།
།བྱང་ཆུབ་སེམས་ནི་འགྲོ་བར་འགྱུར།
།ཀློག་དང་བསམ་གཏན་རྣམས་[^139K]སྤངས་པར།
།བདག་པོ་རང་ཉིད་ཟློས་པ་aསྟེ།
།ཉིན་དང་མཚན་མོ་དབྱེ་བ་ཡིས།
།ཉི་ཟླ་རབ་ཏུ་སྦྱོར་བ་ཡིན།
དངོས་པོ་མེད་པས་འགྲོ་ཁྱབ་པའི།
།བྱང་ཆུབ་སེམས་ཀྱི་རླུང་གཅིག་པུ།
།དགེ་དང་མི་དགེའི་འབྲས་སྤངས་ན།
།ནམ་མཁའ་འདྲ་བར་འགྱུར་བ་ཡིན།
།ཞེས་གསུངས་པས་སོ།
།རྡོ་རྗེ་སློབ་མས་གསོལ་པ།
རླུང་ལྔའི་aབདག་ཉིད་བཅུ་མིང་ཅན།
།ཞེས་གསུངས་པ།
བཅོམ་ལྡན་འདས་ཀྱིས་ཐུགས་བརྩེ་བ་ཉེ་བར་བཞག་སྟེ།
རེ་རེའི་མིང་གི་དབྱེ་བ་གཞན་བཤད་དུ་གསོལ།
རྡོ་རྗེ་སློབ་དཔོན་གྱིས་སྨྲས་པ།
བཤད་མ་ཐག་པའི་བཤད་པའི་རྒྱུད་ཉིད་ལས་བསྟན་པ་དེ་དགྲོལ་བར་བྱའོ།
།དེ་ནས་དེ་བཞིན་གཤེགས་aཀུན་དང།
།དེ་བཞིན་བྱང་ཆུབ་སེམས་དཔའ་རྣམས།
།དེ་བཞིན་གཤེགས་པ་བདག་པོ་དེ།
།མཉེས་བྱའི་ཕྱིར་ནི་ཞུགས་པར་འགྱུར།
།སྲོག་དང་ཐུར་སེལ་གྱེན་རྒྱུ་དང།
།ཁྱབ་དང་མཉམ་གནས་ཞེས་བཤད་དང།
།ཀླུ་དང་རུས་སྦལ་རྩངས་པ་དང།
།ལྷ་སྦྱིན་དང་ནི་གཞུ་ལས་རྒྱལ།
།དེ་དག་aབདག་གཟུགས་བུད་མེད་དུ།
།སླར་ཡང་སྤྲུལ་པར་མཛད་པ་ཡིན།
།རླུང་བཅུ་པོ་འདི་དག་ནི་སངས་རྒྱས་ཐམས་ཅད་དང་མཉམ་པར་སྦྱོར་བ་མཁའ་འགྲོ་མ་བདེ་བའི་མཆོག་གི་ཚུལ་ལས་ནི་སྒྲ་ཇི་བཞིན་མ་ཡིན་པས་གསུངས་ཏེ།
ཀོ་ཊ་ཁྱ།
ཀོ་ཊ་བ།
ཀོ་ཊ།
ཀོ་ཊ་བཤྩ་ཤ
།ཀོ་ཊཱི་[^140K]ར་གཿ།
ཀོ་ལ་aཁྱ།
ཀོ་ལ་བཱ[^141K]།
ཀོ་ལ།
ཀོ་ལ་བཤྩ།
ཀོ་ལ་ཏ་ཐཱ།
མིང་བཅུ་པོ་དེ་དག་[^142K]ནི་རྡོ་རྗེའི་སྒོ་ཞེས་བྱ་བའི་རྣལ་འབྱོར་ཆེན་པོའི་རྒྱུད་ལས་ཀྱང་སྒྲ་ཇི་བཞིན་པའི་དོན་གྱིས་རླུང་བཅུར་གསུངས་ཏེ།
སྲོག་དང་ཐུར་དུ་སེལ་བ་དང།
མེ་དང་མཉམ་དུ་གནས་པ་དང།
གྱེན་དུ་རྒྱུ་བ་དང།
ཁྱབ་བྱེད་དང།
aརྒྱུ་བ་དང།
རྣམ་པར་རྒྱུ་བ་དང།
ཡང་དག་པར་རྒྱུ་བ་དང།
རབ་ཏུ་རྒྱུ་བ་དང།
ངེས་པར་རྒྱུ་བ་ཞེས་བྱའོ།
།རྡོ་རྗེ་སློབ་མས་གསོལ་པ།
སྲོག་ཅེས་བྱ་བ་ལ་སོགས་པ་རླུང་བཅུ་པོ་ལུས་འདི་ལ་གང་ཞིག་རབ་ཏུ་གནས་ནས་ཅི་ཞིག་བགྱིད་པ་བཅོམ་ལྡན་འདས་རྡོ་རྗེ་སློབ་དཔོན་སྟོན་པས་བཤད་དུ་aགསོལ།
རྡོ་རྗེ་སློབ་དཔོན་གྱིས་སྨྲས་པ།
རླུང་ལྔ་ནི་ལུས་ཀྱི་ཆ་ལ་གནས་ནས་ལུས་ཀྱི་བྱ་བ་རྣམས་བྱེད་དོ།
།རླུང་ལྔ་ནི་མིག་ལ་སོགས་པའི་སྐྱེ་མཆེད་ལ་གནས་ནས་དབང་པོ་རྣམས་ཀྱི་བྱ་བ་རྣམས་བྱེད་དོ།
།དེ་ལ་སྲོག་ཅེས་བྱ་བའི་རླུང་སྙིང་གར་གནས་པ་ནི་དེ་བཞིན་གཤེགས་པ་མི་བསྐྱོད་པའོ།
།aཐུར་དུ་སེལ་བ་མདོམས་[^143K]ན་གནས་པ་ནི་དེ་བཞིན་གཤེགས་པ་རིན་ཆེན་འབྱུང་ལྡན་ནོ།
།གྱེན་དུ་རྒྱུ་བ་ལྐོག་མར་གནས་པ་ནི་དེ་བཞིན་གཤེགས་པ་འོད་དཔག་ཏུ་མེད་པའོ།
།མེ་དང་མཉམ་དུ་གནས་པ་ལྟེ་བར་གནས་པ་ནི་དེ་བཞིན་གཤེགས་པ་དོན་ཡོད་གྲུབ་པའོ།
།ཁྱབ་བྱེད་[^144K]ཚིགས་ཐམས་aཅད་ལ་གནས་པ་ནི་དེ་བཞིན་གཤེགས་པ་རྣམ་པར་སྣང་མཛད་དོ།
།རྒྱུ་བའི་རླུང་ནི་གཟུགས་སོ།
།རྣམ་པར་རྒྱུ་བ་ནི་སྒྲའོ།
།ཡང་དག་པར་རྒྱུ་བ་ནི་དྲིའོ།
།རབ་ཏུ་རྒྱུ་བ་ནི་རོའོ།
།ངེས་པར་རྒྱུ་བ་ནི་རེག་བྱའོ།
།ཡང་རླུང་བཅུ་པོ་འདི་དག་ནི་དབུགས་འབྱུང་བ་དང་རྔུབ་པར་འགྱུར་བ་དང།
དེ་རྣམས་aཀྱང་རླུང་ལ་སོགས་པའི་དཀྱིལ་འཁོར་བཞིའི་བདག་ཉིད་ཅན་དུ་འགྱུར་བ་དང།
ཡང་དེ་རྣམས་ལྷ་མོ་བཞིའི་བདག་ཉིད་ཅན་དུ་འགྱུར་བ་དང།
ཡང་དེ་རྣམས་འབྱུང་བ་རྣམ་པ་ལྔར་འགྱུར་བ་དང།
ཡང་དེ་རྣམས་མེ་ལོང་ལྟ་བུ་ལ་སོགས་པའི་ཡེ་ཤེས་རྣམ་པ་aལྔར་འགྱུར་བ་དང།
ཡང་དེ་རྣམས་དཀར་པོ་ལ་སོགས་པ་འོད་ཟེར་རྣམ་པ་ལྔའི་བདག་ཉིད་ཅན་དུ་འགྱུར་བ་དང།
ཡང་དེ་རྣམས་དེ་བཞིན་གཤེགས་པ་ལྔའི་བདག་ཉིད་ཅན་དུ་འགྱུར་བ་དང།
ཡང་དེ་རྣམས་ཡི་གེ་གསུམ་གྱི་གཞིར་གྱུར་ནས་འཇུག་པ་དང་གནས་པ་དང་ལྡང་བའི་aརིམ་གྱིས་རྡོ་རྗེ་བཟླས་པ་བྱེད་པར་འགྱུར་བ་དང།
ཡང་རླུང་དེ་རྣམས་ཡི་གེ་ཨའི་གཞིར་གྱུར་ནས་ཚིག་མ་ལུས་པར་སྨྲ་བར་བྱེད་པ་དང།
ཡང་དེ་རྣམས་མི་ཤིགས་པ་[^145K]ཐོབ་ན་དངོས་པོ་མེད་པར་འགྱུར་རོ།
།རྡོ་རྗེ་སློབ་མས་གསོལ་པ།
བཅོམ་ལྡན་འདས་ཇི་ལྟར་ན་རླུང་བཅུ་པོ་འདི་དག་aགཅིག་[^146K]དང་དུ་མའི་ངོ་བོས་[^147K]རང་གི་ལུས་ལ་ཉིན་དང་མཚན་དུ་སྤྲོ་བ་དང་སྡུད་པར་བགྱིད།
བཅོམ་ལྡན་འདས་རྡོ་རྗེ་སློབ་དཔོན་སྟོན་པས་བཤད་དུ་གསོལ།
རྡོ་རྗེ་སློབ་དཔོན་གྱིས་སྨྲས་པ།
སེམས་དཔའ་ཆེན་པོ་ལེགས་སོ་ལེགས་སོ།
།དཔལ་དེ་ཁོ་ན་ཉིད་བསྡུས་པ་ལ་སོགས་པ་རྩ་བའི་རྒྱུད་aབླ་མ་ལས་ཇི་ལྟར་རླུང་གི་དེ་ཁོ་ན་ཉིད་དགོངས་པར་བཤད་ཀྱིས་གསལ་བར་མ་[^148K]གསུངས་ལ།
དེ་བཤད་པའི་རྒྱུད་ལས་སྒྲ་ཇི་བཞིན་པར་གསུངས་པས་དེ་ལ་འཇུག་པར་བྱའོ།
།སངས་རྒྱས་ལྔ་ཡི་རིགས་གནས་པ[^149K]།
།སྣ་རྩེའི་བུ་ག་ལས་བྱུང་ཞིང།
།རླུང་ལྔ་སྟེང་དུ་ཡང་དག་རྒྱུ།
།ལུས་ལ་aརྟག་ཏུ་སྤྱོད་པར་འགྱུར།
།ཀུན་རྫོབ་སྣར་ནི་སྤྱོད་པ་ཡི།
།སྒོ་དེ་ལས་ནི་རྣམ་པར་འབྱུང།
།གཡོན་དང་གཡས་དང་གཉིས་ཀ་དང།
།དལ་བར་རྒྱུ་དང་རྣམ་པ་བཞི།
།གཡས་པ་ནས་ནི་འབྱུང་བའི་ཁམས།
།མེ་ཡི་དཀྱིལ་འཁོར་ཉིད་ཡིན་ཏེ།
།ཁ་དོག་དམར་བའི་མཆོག་འདི་ནི།
།aཔདྨ་མགོན་པོ་རྒྱུ་བའོ།
།གཡོན་པ་ནས་ནི་འབྱུང་བའི་ཁམས།
།རླུང་གི་དཀྱིལ་འཁོར་འབྱུང་བ་དག
།ལྗང་སེར་དག་ཏུ་སྣང་བ་སྟེ།
།ལས་ཀྱི་མགོན་པོ་རྒྱུ་བའོ།
།གཉིས་ཀ་ལས་ནི་འབྱུང་བའི་ཁམས།
།གསེར་གྱི་མདོག་ཏུ་སྣང་བ་སྟེ།
།དབང་ཆེན་གྱི་ནི་དཀྱིལ་འཁོར་ཉིད།
།རིན་ཆེན་aམགོན་པོ་རྒྱུ་བའོ།
།དལ་ཞིང་རྒྱུ་བ་མེད་པའི་ཁམས།
།དག་པའི་ཤེལ་ལྟར་སྣང་བ་སྟེ།
།སྐད་ཅིག་ཆུ་ཡི་དཀྱིལ་འཁོར་ཏེ།
།རྡོ་རྗེ་མགོན་པོ་རྒྱུ་བའོ།
།ཁམས་ཀུན་[^150K]ཡང་དག་འབྱུང་བ་ནི[^151K]།
།རྟེན་དང་བརྟེན་པར་བཟུང་བ་ནི།
།རྣམ་སྣང་མཛད་ཆེན་སྐུ་ཡིན་ནོ།
།འཆི་བའི་མཐར་ནི་འབྱུང་བར་འགྱུར།
།aདཀྱིལ་འཁོར་བཞི་པོ་འདི་དག་ནི།
།མཉམ་པར་གཞག་པས་[^152K]རྟག་ཏུ་ཟློས།
།སྔགས་བཟླས་པ་ཡི་གྲངས་ཀྱིས་ནི།
།ཉིན་དང་མཚན་དུ་རྟག་པར་ཟློས།
།ཞེས་བཅོམ་ལྡན་འདས་ཀྱིས་རྡོ་རྗེ་ཕྲེང་བ་ཞེས་བྱ་བ་རྣལ་འབྱོར་གྱི་རྒྱུད་ཆེན་པོ་ལས་གསུངས་སོ།
།[^153K]འདིའི་དོན་ནི་འདི་ཡིན་ཏེ།
པདྨ་aདང་རྡོ་རྗེའི་སྣ་དག་ལས་འོད་ཟེར་རྣམས་བྱུང་ནས་སྟེང་དུ་སོང་སྟེ།
ཀུན་རྫོབ་ཀྱི་སྣའི་སྒོ་ལས་གཡོན་པ་དང་གཡས་པ་དང་གཉིས་ཀ་དང་དལ་གྱིས་རྒྱུ་བའི་རིམ་གྱིས་འབྱུང་ངོ་།
།དེའི་རིམ་པ་ནི་འདི་ཡིན་ཏེ།
སྣ་གཡོན་པ་ནས་ངེས་པར་འབྱུང་བའི་རླུང་ནི་དེ་བཞིན་གཤེགས་པ་དོན་ཡོད་པར་aགྲུབ་པའི་རླུང་གི་ངོ་བོ་སྟེ།
རླུང་གི་དཀྱིལ་འཁོར་མདོག་ལྗང་སེར་འོད་ཟེར་ནག་པོའི་ངོ་བོ་ཉིད་དོ།
།སྣ་གཡས་ནས་རྒྱུ་བའི་རླུང་ནི་དེ་བཞིན་གཤེགས་པ་འོད་དཔག་ཏུ་མེད་པ་སྟེ་མེའི་རང་བཞིན་མེའི་དཀྱིལ་འཁོར་འོད་ཟེར་དམར་པོའི་ངོ་བོ་ཉིད་དོ།
།སྣ་གཉི་ག་ལས་བྱུང་བའི་[^154K]རླུང་ནི་རིན་ཆེན་འབྱུང་ལྡན་ཏེ་aདབང་ཆེན་གྱི་དཀྱིལ་འཁོར་འོད་ཟེར་སེར་པོའི་ངོ་བོ་ཉིད་དོ།
།དལ་ཞིང་རྒྱུ་བ་བུལ་བའི་རླུང་ནི་མི་བསྐྱོད་པའི་ངོ་བོ་ཉིད་དོ[^155K]གསལ་བའི་རང་བཞིན་ཆུའི་དཀྱིལ་འཁོར་འོད་ཟེར་དཀར་པོའི་ངོ་བོ་ཉིད་དོ།
།ཁྱབ་བྱེད་ཀྱིས་ནི་ཁམས་ཀྱི་དཀྱིལ་འཁོར་བཞི་ཆར་ལ་ཁྱབ་པའི་རླུང་སྟེ་མི་འབྱུང་ཞིང་ཁྱབ་པའི་འོད་ཟེར་aཅན་ནི་དེ་བཞིན་གཤེགས་པ་རྣམ་པར་སྣང་མཛད་དེ་དེ་ནམ་མཁའ་དང་མཉམ་པའི་ངོ་བོ་ཉིད་དོ།
།དེ་ལྟ་མོད་ཀྱི་འོད་ཟེར་རེ་རེ་འབྱུང་བ་ན་ཡང་འོད་ཟེར་ལྔ་ལྔ་ངེས་པར་འབྱུང་སྟེ།
ཁམས་ཀྱི་དཀྱིལ་འཁོར་གཅིག་གིས་ཀྱང་ཁམས་བཞི་ཆར་ལ་ཁྱབ་པ་ཡིན་ནོ།
།དཀྱིལ་འཁོར་རེ་རེ་ལ་ཡི་གེ་གསུམ་གྱི་aསྔགས་ཀྱི་བདག་པོ་འཇུག་པ་ལ་སོགས་པའི་རིམ་གྱིས་རྟག་ཏུ་རང་ཉིད་ཟློས་པ་ཡིན་ཏེ།
འདི་[^156K]རླུང་གི་དེ་ཁོ་ན་ཉིད་མདོར་བསྡུས་ནས་བཤད་པ་ཡིན་ནོ།
།རྡོ་རྗེ་སློབ་མས་གསོལ་པ།
བླ་མའི་ཞལ་སྔ་ནས་ཀྱི་བཀའ་དྲིན་གྱིས་རླུང་གི་དེ་ཁོ་ན་ཉིད་ལུང་དང་རྟོགས་པ་དག་གིས་ལེགས་པར་བསླབས་ཏེ།
aད་ནི་སྔགས་ཀྱི་དེ་ཁོ་ན་ཉིད་ཀྱི་རང་གི་མཚན་ཉིད་ཤེས་པར་འཚལ་ན་ཐུགས་བརྩེ་བ་ཉེ་བར་བཞག་སྟེ།
བཅོམ་ལྡན་འདས་རྡོ་རྗེ་སློབ་དཔོན་སྟོན་པས་བཤད་དུ་གསོལ།
སློབ་དཔོན་གྱིས་སྨྲས་པ།
སེམས་ཅན་ཆེན་པོ་ལེགས་སོ་ལེགས་སོ།
།སྔགས་ཀྱི་དེ་ཁོ་ན་aཉིད་ཅེས་བྱ་བ་གང་དེ་ཁོ་ན་ཉིད་བསྡུས་པ་ལ་སོགས་པའི་རྩ་བའི་རྒྱུད་དང་རྒྱུད་བླ་མ་ལས་སྔགས་ཙམ་གསུངས་ཀྱི་སྔགས་བཏུ་བ་ནི་མ་བསྟན་ཏོ།
།བཤད་པའི་རྒྱུད་ལས་ནི་སྔགས་བཏུ་བ་དང།
སྔགས་ཀྱི་བརྡ་དང།
སྔགས་ཀྱི་དོན་དང།
སྔགས་ཀྱི་དེ་ཁོ་ན་ཉིད་བཅོམ་ལྡན་འདས་ཀྱིས་བདེན་aཔ་ཁོ་ནར་གསུངས་སོ།
།དེ་ནས་བཤད་པའི་རྒྱུད་མ་རྟོགས་ན་ཕྱི་རོལ་གྱི་སྔགས་[^157K]ལ་མངོན་པར་ཞེན་པ་རྣམས་ཀྱིས་ཤེས་པར་མི་འགྱུར་ཏེ།
དེ་བས་ན་འབད་པས་ཉོན་ཅིག
།བཤད་པའི་རྒྱུད་ཀྱི་རྗེས་སུ་འབྲངས་ནས་སྔགས་ཀྱི་དེ་ཁོ་ན་ཉིད་འབའ་ཞིག་ཁོང་དུ་ཆུད་པར་བྱའོ།
།དེ་ལ་སྦྲུལ་aལ་སོགས་པའི་སྔགས་རྣམས་ནི་ཨཱ་ལི་ཀཱ་ལི་ལས་ཡང་དག་པར་བྱུང་བ་རྣམས་སོ།
།དེ་རྣམས་ཀྱི་དེ་ཁོ་ན་ཉིད་ནི་མི་ཤིགས་པ་ལས་བྱུང་བའི་ཡི་གེ་གསུམ་སྟེ།
གང་གི་ཕྱིར་སྔགས་ཐམས་ཅད་ནི་བུད་མེད་དང་སྐྱེས་པ་དང་མ་ནིང་གི་ངོ་བོ་ཉིད་ཀྱི་མན་ངག་ཇི་ལྟར་ཐོས་པས་ཡི་གེ་གསུམ་ལ་རབ་ཏུ་aའཇུག་གོ།
།དེ་བས་ན་[^158K]ཡི་གེ་གསུམ་ནི་སྔགས་ཐམས་ཅད་ཀྱི་བདག་པོའོ།
།དེ་ནི་ཡང་རེ་རེ་ཞིང་མི་ཤིགས་པ་དང་ལྷན་ཅིག་ཡི་གེ་གསུམ་གསུམ་ལས་འབྱུང་བ་ཡིན་ནོ།
།ད་ནི་ཡི་གེ་གསུམ་གྱི་བྱ་བ་བསྟན་པར་བྱ་སྟེ།
དེ་ལ་དང་པོར་གསུམ་ཡང་དག་པར་སྦྱོར་བ་ལས་ལྷའི་སྐུ་འབྱུང་བར་aའགྱུར་རོ།
།དེ་ཉིད་འཇུག་པ་དང་གནས་པ་དང་ལྡང་བའི་རིམ་གྱིས་ལུས་ཉིན་མཚན་དུ་འཛིན་པར་བྱེད་དོ།
།དེ་ཉིད་ཨཱ་ལི་ཀཱ་ལི་རྣམས་དང་ལྷན་ཅིག་དབང་པོ་གཉིས་མཉམ་པར་སྦྱོར་བའི་དུས་སུ་ཁ་ཐུར་དུ་བལྟས་པར་གྱུར་པས་གསང་བའི་སྣའི་བུ་ག་ནས་ས་བོན་གྱི་གཟུགས་ཀྱིས་བྱུང་ནས་སེམས་aཅན་གྱི་ཁམས་རྣམས་སྐྱེད་པར་བྱེད་དོ།
།དེ་ཉིད་སྲོག་དང་རྩོལ་བ་དང་ལྷན་ཅིག་ཡང་སྟེང་དུ་[^159K]སོང་ནས་དབང་པོའི་སྒོ་རྣམས་སད་པར་བྱེད་ཅིང་ཀུན་རྫོབ་ཀྱི་སྣའི་སྒོ་ནས་གཡོན་དང་གཡས་ལ་སོགས་པའི་རིམ་པས་བྱུང་ནས་ལྷུན་གྱིས་གྲུབ་པས་རྡོ་རྗེ་བཟླས་པ་བྱ་སྟེ།
སྔོན་གྱི་ལས་ཀྱི་སྒྲིབ་པ་རྣམ་aཔར་སྦྱོང་བར་བྱེད་དོ།
།དེ་ཉིད་ཉིན་མོ་དང་མཚན་མོའི་རིམ་གྱིས་བཟླས་པའི་གྲངས་ཉེ་བར་བཟུང་ནས་ཆུ་ལ་སོགས་པའི་དཀྱིལ་འཁོར་དུ་བྱུང་སྟེ།
དཀར་པོ་ལ་སོགས་པའི་ཁ་དོག་ལ་གནས་ནས་ཞི་བ་ལ་སོགས་པའི་ལས་རྣམས་བྱེད་དོ།
།དེ་ཉིད་ཡི་གེའི་གཟུགས་སུ་ཡོངས་སུ་བརྟགས་ལ་ལྕེ་aརྩེ་ཤིན་ཏུ་མི་བསྐྱོད་ཅིང།
།ཞེས་བྱ་བ་ལ་སོགས་པའི་ངག་གི་བཟླས་བརྗོད་ཀྱི་མཚན་ཉིད་ཀྱིས་བཟླས་བརྗོད་བྱས་ནས་ཕྱིའི་ཁ་དོག་ལ་སོགས་པའི་བྱ་བ་ལ་བརྟེན་ཏེ་ཞི་བ་ལ་སོགས་པའི་ལས་རྣམས་བྱེད་དོ།
།ཡི་གེ་གསུམ་པོ་དེ་ཉིད་ནི་སྦྱང་བར་བྱ་བ་[^160K]དང།
རྟོགས་པར་བྱ་བ་དང།
འབར་བར་བྱ་བ་aབའི་རིམ་གྱིས་ཁ་ཟས་རྣམ་པར་སྦྱངས་ཏེ་སྐྱོན་མེད་པར་བྱེད་དོ།
།དེ་ལྟར་ལུས་ལ་གནས་པའི་སྐབས་སུ་ཐམས་ཅད་བྱ་སྟེ།
མཐར་མི་ཤིགས་པར་ཞུགས་ནས་ཡང་ཐ་མལ་པའི་ལུས་ལ་བརྟེན་ཏེ།
དེ་བཞིན་དུ་ཐམས་ཅད་བྱེད་དོ།
།ད་ནི་ཡི་གེ་གསུམ་བསྐྱེད་པ་དགོངས་པ་ལུང་སྟོན་པ་ཞེས་བྱ་aབའི་རྣལ་འབྱོར་ཆེན་པོའི་རྒྱུད་ལས་གསུངས་པ།
དང་པོ་གཅིག་ནི་དགུ་དབུས་ན།
།གང་ཞིག་བཅུ་ཡིས་མ་བཅིངས་པ།
།དེ་ནི་བཅིང་[^161K]མེད་ཅེས་བྱ་སྟེ།
།དེ་ཤེས་པ་ནི་མཆོག་གི་གནས།
།དབྱངས་དང་གསལ་བྱེད་ཡི་གེ་སྟེ།
།གྲངས་དགུ་ཡི་ནི་རྗེས་འཇུག་པ།
།ཨས་བཅིངས་ཕན་ཚུན་aསྦྱོར་བ་ལ།
།གང་གིས་དེ་ཤེས་འགྲོ་བའི་བླ།
།གང་ཞིག་ཤེས་ནས་རྣམ་གྲོལ་བའི།
།འབྲས་བུ་ཕུན་ཚོགས་གྲུབ་འདོད་པ།
།དེ་ནི་དེ་ཉིད་འགྲུབ་འགྱུར་ཏེ།
།དངོས་མེད་པས་ནི་དངོས་སྤངས་པ།
།འབྱུང་བའི་མཐའ་ནི་ཡང་དག་ལྡན།
།ཆ་ལ་སོགས་པ་བཅུ་དྲུག་གནས།
།ལྔ་པ་ལྔ་དང་ཡང་དག་aལྡན།
།བཞི་ནི་གསུམ་དུ་ངེས་པར་སྦྱར།
།ཡི་གེ་ཨཱཾ་[^162K]བཅས་རིང་པོར་བཅས།
།ཡོན་ཏན་སྦྱོར་སོགས་ཕྱིས་དང་ལྡན།
།ཐུང་ངུ་མ་ལུས་དག་ཏུ་འགྱུར།
།གཅིག་མིན་དུ་མ་མ་ཡིན་ནོ།
།ཡ་ཡི་དོན་གྱིས་གང་ཅི་འང་རུང།
།བྱ་བའི་དངོས་གྲུབ་འདོད་གྱུར་པས།
།ར་ལ་སོགས་པ་གསུམ་ཉིད་ཀྱིས།
།aའགྲོ་བའི་དོན་ལ་རབ་ཏུ་འཇུག
།ཡི་གེ་གང་ཞིག་སྔར་བཤད་དང།
།གང་ཡང་མངོན་པར་ཕྱོགས་པ་རྣམས།
།བུད་མེད་སྐྱེས་པ་མ་ནིང་སྟེ།
།ཁམས་ལ་སོགས་པར་རབ་ཏུ་བརྟག[^163K]།འོག་ནས་སྟེང་དུ་བཅས་པར་ནི།
།ཤེས་ནས་བློས་ནི་ངེས་པར་སྦྱར།
།དྲུག་བཤད་བཞི་དང་གསུམ་དང་aགཅིག
།དངོས་མེད་ངོ་བོ་གཅིག་ལས་བྱུང།
།དེ་ནི་ཡང་སོགས་དོན་སྦྱར་ནས།
།དུས་གསུམ་ཤེས་པའང་འབྱུང་བར་འགྱུར།
།མཁས་པས་སྒྱུ་མ་མིག་འཕྲུལ་བཞིན།
།འགྲོ་བ་རྣམས་ནི་རྒྱུ་མཐར་བྱ།
།བརྗོད་པ་ཡི་ནི་སྔགས་འདི་དག
།དངོས་མེད་ངོ་བོ་ལས་aབྱུང་བ།
།དེ་ནི་ཡོངས་སུ་གྱུར་པའི་གཟུགས།
།ལྷ་རུ་ཉེ་བར་དམིགས་པ་གང།
།བརྡ་ཡིས་དེ་ཉིད་གསུམ་གནས་པ།
།རང་བཞིན་བཟླས་པའི་མཚན་ཉིད་དོ།
།མིང་མེད་བརྗོད་དུ་མེད་པ་སྟེ།
།བྱང་ཆུབ་སེམས་མཆོག་འདི་ཡིན་ནོ།
།གསུམ་པོ་དེ་ཉིད་གཅིག་གྱུར་པ།
།འགྲོ་བ་aམེད་ཅིང་འོང་བ་མེད།
།འགག་མེད་རབ་ཏུ་ཞི་བ་ཉིད།
།རྟག་དང་ཆད་པ་རྣམ་སྤངས་པ།
།དུས་གསུམ་མཁྱེན་པས་མ་བྱས་པའི།
།རྟོག་པ་ནམ་མཁའ་དབྱེར་མེད་མཚན།
།འདི་ཉིད་ཁོ་ན་དོན་དམ་སྟེ།
།སོ་སོ་རང་རིག་མཚན་ཉིད་དོ།
།བྱ་བ་ཐམས་ཅད་ཉིད་དུ་ཡང།
།རྣལ་འབྱོར་aརིག་པ་ཉལ་སོགས་ལ།
།མིང་མེད་བརྗོད་དུ་མེད་པ་དང།
།དུས་གསུམ་བཟླས་པ་རྟག་ཏུ་བཟླ།
།གོས་དཀར་ལ་སོགས་བཟླས་བཤད་པ།
།བརྒྱ་ཕྲག་གཉིས་དང་ཉི་ཤུ་ལྔ།
།བཞི་པོ་ལེགས་པར་བསྡུས་པ་ཡིས།
།སྦྱོར་བཞི་བསྡུས་པས་བརྒྱ་ཕྲག་དགུ།
།དགུ་བརྒྱ་དག་ཏུ་གང་བསྟན་པ།
།aཉི་ཤུ་རྩ་བཞི་རིམ་གྱིས་ནི།
།དེ་ནི་སོ་སོར་འབྱུང་བ་ལས།
།ཉི་ཁྲི་ཆིག་སྟོང་དྲུག་བརྒྱའོ།
།དེ་འདིར་གསང་བ་དགོངས་པ་ཡིས།
།ཕྲ་མོ་[^164K]རྣལ་འབྱོར་བསྟན་པ་ཡིན།
།ཀློག་དང་བསམ་གཏན་མེད་མོད་ཀྱི།
།འོན་ཀྱང་བཟླས་པ་ཡིན་པར་བཤད།
།ཅེས་གསུངས་ཏེ།
དེ་ནི་སྔགས་ཀྱི་aདེ་ཁོ་ན་ཉིད་ཡིན་པར་བཤད་དོ།
།རྡོ་རྗེ་སློབ་མས་གསོལ་པ།
ནང་གི་བདག་ཉིད་ཅན་གྱི་ངག་གི་ཡི་གེ་ལ་འཇུག་པར་བྱ་བ་ལ་ནི་སོམ་ཉི་མ་མཆིས་ན།
གཞན་ཡང།
ཐུང་ངུ་མ་ལུས་ཚིག་ཏུ་འགྱུར།
།ཞེས་གསུངས་པ།
བཅོམ་ལྡན་འདས་དེ་ཇི་ལྟར་ན་ཐུང་ངུ་ཞེས་བྱ་བ་ཡི་གེ་ཨ་ཚིག་aམ་ལུས་པ་ལ་རབ་ཏུ་འཇུག་པའི་རྒྱུར་འགྱུར།
རྡོ་རྗེ་སློབ་དཔོན་གྱིས་སྨྲས་པ།
སེམས་དཔའ་ཆེན་པོ་ལེགས་སོ་ལེགས་སོ།
།འདི་ན་གསུང་རབ་འཆད་པ་དག་ནི་བྱཱ་[^165K]ཀ་ར་ཎའི་ཚིག་སྔོན་དུ་བྱས་ནས་སྒྲའི་དོན་འབའ་ཞིག་གི་རྗེས་སུ་འབྲང་གི
།ཡང་ཡི་གེས་བརྗོད་པ་གང་དུ་གང་གི་ཕྱིར་ཇི་aལྟར་རབ་ཏུ་འཇུག་པར་ཤེས་པ་ནི་མ་ཡིན་ནོ།
།ཡི་གེའི་དོན་དེ་ཁོ་ན་ཉིད་ཇི་ལྟ་བ་ཉིད་[^166K]མི་ཤེས་ཏེ།
སངས་རྒྱས་རྣམས་ཀྱི་སྤྱོད་ཡུལ་ཡིན་པའི་ཕྱིར་རོ།
།བསྟན་པའི་རིམ་གྱིས་དེ་ཁོང་དུ་ཆུད་པར་བྱ་ཡིས་ཉོན་ཅིག
།དེ་ལ་སྒྲ་ནི་ཨཱ་ལི་ཀཱ་ལི་རྣམས་ཀྱི་རང་བཞིན་ཏེ།
ཨཱ་ལི་ནི་ཨ་aལ་སོགས་པ་དབྱངས་ཀྱི་ཡི་གེ་བཅུ་དྲུག་གོ།
།ཀཱ་ལི་ཞེས་བྱ་བ་ནི་ཡི་གེ་ཀ་ལ་སོགས་པ་ཡི་གེ་སུམ་ཅུ་རྩ་གསུམ་སྟེ།
དབྱངས་ཀྱི་ཡི་གེ་བཅུ་དྲུག་དང་ལྡན་པའི་ཡི་གེ་བཞི་བཅུ་རྩ་དགུ་པོ་མ་ལུས་ཤིང་ལུས་པ་མེད་པ་ཐམས་ཅད་དེ་དབྱངས་ཀྱི་ཡི་གེ་དང།
གསལ་བྱེད་དང།
ཐིག་aལེ་དང།
ཚེག་དྲག་དང་བཅས་པ་དང་སྐད་ཀྱི་བྱིངས་དང།
རྣམ་པར་འབྱེད་པའི་ཚིག་དང།
མཚམས་སྦྱར་བ་དང།
ཚིག་རྣམ་པར་སྦྱར་བ་དང།
རྟགས་གསུམ་དང།
བརྟག་ཐབས་[^167K]གསུམ་དང།
བྱ་བ་དང་དེ་ལ་ཕན་པའི་རྐྱེན་ལ་སོགས་པ་ནས་བཤད་པའི་མཐར་ཐུག་པ་ནི་བྱཱ་[^168K]ཀ་ར་ཎ་aཞེས་པའི་མིང་གི་བརྡས་ཡོངས་སུ་བཤད་པས་ཤེས་པར་འགྱུར་རོ།
།དེ་བས་ན་དེའི་ཚིག་དང་ངག་དང་སྡེབ་སྦྱོར་དང།
འགྲེལ་པ་དང།
ཚིགས་སུ་བཅད་པ་དང།
རྐྱང་པ་དང་རྒྱུན་ཆགས་ལ་སོགས་པས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གི་མདོ་སྡེ་དང།
རྒྱུད་དང།
རྟོག་པ་དང།
aསྡེ་སྣོད་གསུམ་དང།
སྙན་དངགས་དང།
གར་གྱི་བསྟན་བཅོས་ལ་སོགས་པ་འཇིག་རྟེན་ལས་འདས་པའི་བསྟན་བཅོས་རྣམས་ཡང་དག་པར་འབྱུང་སྟེ།
བསྟན་བཅོས་[^169K]ལ་བརྟེན་ནས་དངོས་གྲུབ་ཐམས་ཅད་རྫོགས་པར་འགྱུར་ཏེ།
ཇི་སྐད་དུ་བཅོམ་ལྡན་འདས་ཀྱིས་ལང་ཀར་གཤེགས་aཔའི་མདོ་ལས་ཀྱང་བློ་གྲོས་ཆེན་པོ་འདི་ལྟ་སྟེ།
སྐྱེས་བུ་ལ་ལ་ཞིག་མར་མེ་ཐོགས་ནས་ཕྱོགས་འདི་ན་ངའི་ནོར་འདི་ལྟ་བུ་འདི་ཡོད་དོ་ཞེས་ནོར་ལྟ་བ་དེ་བཞིན་དུ་བློ་གྲོས་ཆེན་པོ་ཚིག་ཏུ་རྣམ་པར་རྟོག་པའི་སྒྲའི་མར་མེས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཚིག་གི་རྣམ་པར་རྟོག་པ་aདང་བྲལ་བ་སོ་སོ་རང་གིས་རིག་པའི་དོན་གྱི་ཡུལ་ལ་རྗེས་སུ་འཇུག་གོ་ཞེས་གསུངས་སོ།
།འོན་ཀྱང་ཚིག་དེ་རྣམས་ཀྱི་ཚིག་དང་ངག་ལ་སོགས་པར་གཏོགས་པའི་ཡི་གེ་རྣམས་ཀྱི་བྱེ་བྲག་རྣམ་པར་ཤེས་པར་འགྱུར་བ་ནི་ཨ་ཞེས་བྱ་བ་འདི་ཡིན་ཏེ།
གང་གི་ཕྱིར་ཨ་དང་ཡང་དག་པར་ལྡན་པར་མ་aགྱུར་པའི་ཀ་ལ་སོགས་པའི་ཡི་གེ་ནི་ཡོད་པ་མ་ཡིན་ཏེ།
མཐའ་ཅན་ཡིན་པའི་ཕྱིར་ཚིག་ཏུ་མི་འགྱུར་རོ།
།ཇི་སྐད་དུ་བཅོམ་ལྡན་འདས་ཀྱིས་མཚན་ཡང་དག་པར་བརྗོད་པ་ལས།
ཨ་ནི་ཡིག་འབྲུ་རྣམས་ཀྱི་མཆོག
།དོན་ཆེན་ཡི་གེ་དམ་པ་ཡིན།
།ཁོང་ནས་འབྱུང་aབ་སྐྱེ་བ་མེད།
།ཚིག་ཏུ་བརྗོད་པ་སྤངས་པ་སྟེ།
།བརྗོད་པ་ཀུན་གྱི་རྒྱུ་ཡི་མཆོག
།ཚིག་ཀུན་རབ་ཏུ་གསལ་བར་[^170K]བྱེད།
།ཅེས་གསུངས་ཏེ་དེ་བས་ན་བཅོམ་ལྡན་འདས་ཀྱིས་བསམ་གཏན་མ་ལུས་པའི་སྒོའི་ས་བོན་གྱི་ཚིག་ཨ་ནི་སྐྱེ་བ་མེད་པའི་ཕྱིར་ཆོས་ཐམས་ཅད་ཀྱི་སྒོའོ་ཞེས་aགསུངས་པ་དང།
ལྷན་ཅིག་སྐྱེས་པའི་ཡི་གེ་ཡིན་པར་ཡང་གསུངས་ཏེ།
རྡོ་རྗེ་དཀྱིལ་འཁོར་རྒྱན་ཞེས་བྱ་བའི་རྒྱུད་ལས།
ཨ་ནི་[^171K]གསལ་བར་བསྟན་པའི་ཕྱིར།
།སྙིང་གི་དབུས་ན་མི་ཤིགས་པ[^172K]།
།འབར་ཞིང་མར་མེ་དག་དང་མཚུངས།
།མི་འགྱུར་མཆོག་ཏུ་ཕྲ་བ་སྟེ།
།ཨ་aནི་གཙོ་བོ་དམ་པའོ།
།ཞེས་གསུངས་སོ།
།དེ་ལྟར་ན་དེ་བཞིན་གཤེགས་པ་ཐམས་ཅད་ཨའི་རིགས་སུ་གྱུར་པ་དང།
ཨ་རྒྱུར་གྱུར་པ་དང།
ཨ་ལས་ངེས་པར་འབྱུང་བ་སྟེ།
བརྗོད་བཞིན་པ་ན་འགག་པའི་ངོ་བོ་ཉིད་ངག་གི་རྣམ་པར་རྟོག་པའི་མཚན་ཉིད་ཅན་ཡང་དག་པ་ཇི་ལྟ་བ་ཉིད་aཤེས་ན་སྒྲ་དང་སྒྲ་མ་ཡིན་པ་ལ་ལྟོས་པ་[^173K]མེད་པར་སེམས་ཅན་གྱི་བསམ་པའི་དབྱེ་བས་གདུལ་བྱའི་སྐྱེ་བོ་རྣམས་ལ་ཆོས་སྟོན་པར་མཛད་པ་ཡིན་ནོ།
།དེ་བས་ན་བཅོམ་ལྡན་འདས་ཀྱིས་ལང་ཀར་གཤེགས་པའི་མདོ་ལས།
བློ་གྲོས་ཆེན་པོ་བྱང་ཆུབ་སེམས་དཔའ་སེམས་དཔའ་ཆེན་aཔོས་དོན་ལ་རྟོན་པར་བྱའི་ཡི་གེ་ལ་རྟོན་པར་མི་བྱའོ།
།བློ་གྲོས་ཆེན་པོ་ཡི་གེའི་ཕྱིར་འབྲང་བའི་རིགས་ཀྱི་བུ་ཕོའམ།
རིགས་ཀྱི་བུ་མོ་ནི་བདག་ཀྱང་དོན་དམ་པ་ལས་ཉམས་པར་བྱེད་ཅིང་གཞན་ཡང་ཁོང་དུ་ཆུད་པར་མི་བྱེད་དོ།
།འདི་ལྟ་སྟེ་བློ་གྲོས་ཆེན་པོ་ལ་ལས་གཅིག་གིས་[^174K]གཅིག་aལ་སོར་མོའི་རྩེ་མོས་ཅི་ཞིག་བསྟན་ན་སོར་མོའི་རྩེ་མོ་ཉིད་ལ་ལྟ་[^175K]ཞིང་འབྲང་བ་དེ་བཞིན་དུ་བློ་གྲོས་ཆེན་པོ་བྱིས་པ་སོ་སོའི་སྐྱེ་བོའི་སྡེ་རྣམས་ཀྱིས་བྱིས་པའི་རང་བཞིན་ཅན་ལྟ་བུ་སྒྲ་ཇི་བཞིན་གྱི་སོར་མོའི་རྩེ་མོ་ལ་མངོན་པར་ཆགས་ཤིང་ཞེན་ཏོ།
།མངོན་པར་ཞེན་ཅིང་དུས་བྱེད་དེ་སྒྲ་ཇི་བཞིན་པའི་aསོར་མོའི་རྩེ་མོ་ལྟ་བུའི་དོན་སྤངས་ནས་དོན་དམ་པ་ལ་ཚོལ་བར་མི་བྱེད་དོ།
།དེ་བས་ན་དོན་འདོད་པས་དེ་བསྟེན་པར་[^176K]བྱའོ།
།དེའི་ཕྱིར་ན་གང་སྒྲ་ཇི་བཞིན་པའི་ཕྱིན་ཅི་ལོག་ལ་མངོན་པར་ཞེན་པ་དེ་ནི་སྤང་བར་བྱའོ།
།དོན་བཙལ་བར་བྱའོ་ཞེས་བྱ་བའི་ཚིག་ལ་འཇུག་པ་ཡང་རྣམ་པ་བཞིར་བཅོམ་ལྡན་aའདས་ཀྱིས་མདོ་སྡེ་འདི་ཉིད་ལས་གསུངས་ཏེ།
བློ་གྲོས་ཆེན་པོ་ཚིག་གི་རྣམ་པར་རྟོག་པའི་མཚན་ཉིད་རྣམ་པ་བཞི་ཡོད་དེ།
འདི་ལྟར་མཚན་ཉིད་ཀྱི་ཚིག་དང།
རྨི་ལམ་གྱི་ཚིག་དང།
གནས་ངན་ལེན་ལ་མངོན་པར་ཞེན་པའི་ཚིག་དང།
ཐོག་མ་མེད་པའི་[^177K]དུས་ཀྱི་རྣམ་པར་རྟོག་པའི་ཚིག་གོ།
།aབློ་གྲོས་ཆེན་པོ་དེ་ལ་མཚན་ཉིད་ཀྱི་ཚིག་ནི་རང་གི་རྣམ་པར་རྟོག་པའི་གཟུགས་ལ་མཚན་མར་མངོན་པར་ཞེན་པ་ལས་བྱུང་ངོ་།
།བློ་གྲོས་ཆེན་པོ་རྨི་ལམ་གྱི་ཚིག་ནི་སྔོན་མྱོང་བའི་ཡུལ་རྗེས་སུ་དྲན་ནས་རྟོག་པའི་ཡུལ་མེད་བཞིན་དུ་འབྱུང་བའོ།
།ཡང་བློ་གྲོས་ཆེན་པོ་གནས་ངན་ལེན་གྱི་རྣམ་པར་རྟོག་པ་aལ་མངོན་པར་ཞེན་པའི་ཚིག་ནི་སྔོན་སྒྲས་བྱས་པའི་ལས་རྗེས་སུ་དྲན་པ་ལས་འབྱུང་ངོ་།
།བློ་གྲོས་ཆེན་པོ་ཐོག་མ་མེད་པའི་དུས་ནས་རྣམ་པར་རྟོག་པའི་ཚིག་ནི་ཐོག་མ་མེད་པའི་དུས་ཀྱི་སྤྲོས་པ་ལ་མངོན་པར་ཞེན་པའི་གནས་ངན་ལེན་གྱི་རང་གི་ས་བོན་ལས་འབྱུང་སྟེ།
འདི་ནི་བློ་གྲོས་ཆེན་པོ་ཚིག་གི་aརྣམ་པར་རྟོག་པའི་མཚན་ཉིད་རྣམ་པ་བཞིའོ་ཞེས་གང་བརྗོད་པ་དེའི་ཕྱིར་བཤད་པའོ།
།རིགས་པ་འདིས་ན་སྒྲ་རྣམས་ནི་ཡི་གེ་ཨ་ལས་བྱུང་བས་[^178K]ན་མི་འགྱུར་བ་སྟེ།
འགྱུར་བ་ནི་འཇིག་པའོ།
།མི་འགྱུར་བ་ནི་མི་འཇིག་པ་སྟེ།
མི་བདེན་པའི་ངོ་བོ་ཉིད་ཀྱི་སྒྲའི་སྒོ་ནས་རབ་ཏུ་བསྟན་པ་དེ་ཡང་མ་བཅོས་aཔའི་ཐོག་མ་དང་ཐ་མ་མེད་པའི་ངོ་བོ་ཉིད་དོ།
།ཇི་སྐད་དུ་ཚུལ་གཅིག་པར་བསྟན་པའི་མདོ་ལས།
ཆོས་འདི་སྒྲ་སྐད་དག་གིས་[^179K]ལུང་བསྟན་ཏེ།
།ཆོས་དང་སྒྲ་དག་འདིར་ནི་སྣང་མི་འགྱུར།
།ཆོས་ཉིད་ཚུལ་གཅིག་དངོས་ལའང་འཇུག་བྱེད་པ།
།བཟོད་མཆོག་བླ་ན་མེད་ལ་རེག་པར་འགྱུར།
།ཞེས་aགསུངས་པ་དང།
རྣམ་པར་སྣང་མཛད་མངོན་པར་བྱང་ཆུབ་པ་ཞེས་བྱ་བ་སྤྱོད་པའི་རྒྱུད་ལས།
གསང་བའི་བདག་པོ་གཞན་ཡང་གསང་སྔགས་ཀྱི་མཚན་ཉིད་ནི་དེ་བཞིན་གཤེགས་པ་ཐམས་ཅད་ཀྱིས་མ་བྱས་བྱེད་དུ་མ་བཅུག[^180K]།རྗེས་སུ་ཡི་རང་བ་མ་ཡིན་ནོ།
།དེ་ཅིའི་ཕྱིར་ཞེ་ན།
འདི་ནི་ཆོས་ཐམས་aཅད་ཀྱི་ཆོས་ཉིད་དོ།
།འདི་ལྟ་སྟེ་དེ་བཞིན་གཤེགས་པ་རྣམས་བྱུང་ཡང་རུང་མ་བྱུང་ཡང་རུང་སྟེ།
ཆོས་རྣམས་ཀྱི་[^181K]ཆོས་ཉིད་དེ་ནི་ཡེ་ནས་གནས་པ་སྟེ།
དེ་ཡང་འདི་ལྟར་གསང་སྔགས་རྣམས་ཀྱི་གསང་སྔགས་ཀྱི་ཆོས་ཉིད་དོ།
།དེ་ལ་གསང་བའི་བདག་པོ་འདོད་པའི་ཁམས་ཀྱི་དབང་ཕྱུག་ལ་མྱོས་པར་aབྱེད་པ་ཞེས་བྱ་བའི་རིག་སྔགས་ཡོད་དེ།
དེས་འདོད་པ་ན་སྤྱོད་པའི་ལྷའི་བུ་ཐམས་ཅད་མྱོས་པས་བརྒྱལ་བར་བྱེད་ཅིང།
མེ་ཏོག་མང་པོ་སྣ་ཚོགས་དང་ལྡན་པའི་ས་ཕྱོགས་ཉམས་དགའ་བ་སྣ་ཚོགས་ཀྱང་སྟོན་ལ།
ཡོངས་སུ་སྤྱད་པ་དང།
ཉེ་བར་སྤྱད་པ་རྣམ་པ་ཐ་དད་པ་སྣ་ཚོགས་པ་རྣམས་aཀྱང་མངོན་པར་སྤྲུལ་ནས།
གཞན་འཕྲུལ་དབང་བྱེད་ཀྱི་ལྷ་རྣམས་ལ་ཡང་སྦྱིན་ལ།
བདག་ཉིད་ཀྱང་ཡོངས་སུ་སྤྱོད་དོ།
།འདི་ལྟ་སྟེ་ལྷའི་བུ་དབང་ཕྱུག་ཆེན་པོ་ལ་ཡིད་མགྱོགས་ཞེས་བྱ་བའི་གསང་སྔགས་ཡོད་དེ།
དེས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སུ་སེམས་ཅན་གྱི་aདགོས་པ་བྱེད་ཅིང་[^182K]ཉེ་བར་སྤྱོད་པ་དང།
ཡོངས་སུ་སྤྱད་པ་ཐམས་ཅད་ཀྱང་མངོན་པར་སྤྲུལ་ནས་གནས་གཙང་མའི་རིས་ཀྱི་ལྷའི་བུ་རྣམས་ལ་ཡང་སྦྱིན་ལ།
བདག་ཉིད་ཀྱང་ཀུན་དུ་སྤྱོད་དོ།
།འདི་ལྟ་སྟེ་དཔེར་ན་མིག་འཕྲུལ་མཁན་གྱིས་གསང་སྔགས་ཀྱིས་ཀུན་དགའི་ར་བ་དང།
མཚོ་དང་aའབབ་ཆུ་དང།
མི་ལ་སོགས་པ་རྣམ་པ་ཐ་དད་པ་སྣ་ཚོགས་སྟོན་ཏོ།
།འདི་ལྟ་སྟེ་དཔེར་ན་ལྷ་མ་ཡིན་རྣམས་ནི་གསང་སྔགས་ཀྱིས་སྒྱུ་མ་རྣམས་སྟོན་ཏོ།
།འདི་ལྟ་སྟེ་དཔེར་ན་གསང་སྔགས་དག་གིས་ནི་དུག་དང་རིམས་ལ་སོགས་པ་མེད་པར་འགྱུར་རོ།
།འདི་ལྟ་སྟེ་མ་མོ་ཞེས་བྱ་བའི་ལྷ་མོ་རྣམས་aནི་གསང་སྔགས་ཀྱིས་ནད་འགོ་བ་གཏོང་ངོ་།
།འདི་ལྟ་སྟེ་དཔེར་ན་གསང་སྔགས་ཀྱིས་མེའི་ཚ་བ་མེད་པར་བྱས་ནས་གྲང་བར་བྱེད་པར་འགྱུར་རོ།
།རིགས་ཀྱི་བུ་དག་དཔེའི་ཚིག་འདི་རྣམས་ཀྱིས་གསང་སྔགས་ཀྱི་མཐུ་ལ་མངོན་པར་དད་པར་བྱའོ།
།གསང་སྔགས་ཀྱི་མཐུ་དེ་ཡང་གསང་སྔགས་aརྣམས་ལས་བྱུང་བ་མ་ཡིན།
རྫས་ལས་འཇུག་པ་ཡང་མ་ཡིན།
སྦྱོར་བ་པོ་ལས་དམིགས་པ་ཡང་མ་ཡིན་མོད་ཀྱི།
རིགས་ཀྱི་བུ་དག་འོན་ཀྱང་གསང་སྔགས་ཀྱི་བྱིན་གྱི་རླབས་ཀྱིས་[^183K]ཆོས་ཉིད་འབྱུང་བ་ལས་འདའ་བར་མི་འགྱུར་ཏེ།
དུས་གསུམ་ལས་འདས་པའི་ཕྱིར་དང།
རྟེན་ཅིང་འབྲེལ་aཔར་འབྱུང་བ་ཟབ་མོ་བསམ་གྱིས་མི་ཁྱབ་པ་ལས་མངོན་པར་གྲུབ་པའི་ཕྱིར་རོ།
།རིགས་ཀྱི་བུ་དག་དེ་ལྟ་བས་ན་[^184K]ཆོས་བསམ་གྱིས་མི་ཁྱབ་པའི་ངོ་བོ་ཉིད་རྟོགས་པ་ཁོང་དུ་ཆུད་པས་རྟག་ཏུ་རྒྱུན་མི་འཆད་པར་གསང་སྔགས་ཀྱི་ཚུལ་གྱི་རྗེས་སུ་འཇུག་པར་བྱའོ་ཞེས་གསུངས་སོ།
།[^185K]དེ་ལྟར་ཕྱི་དང་aནང་གི་སྔགས་དང།
ནོར་བུ་དང་སྨན་རྣམས་ཀྱི་བསམ་གྱིས་མི་ཁྱབ་པའི་མཐུ་རྟོགས་པ་[^186K]དག་བསྟན་ནས།
ད་ནི་རྫོགས་པ་དང་མ་རྫོགས་པའི་སེམས་ཅན་རྣམས་ཀྱི་ཁམས་རྣམས་ཀྱི་ངག་རྣམ་པར་དག་པ་ཇི་ལྟ་བ་ཉིད་བསྟན་པར་བྱ་བའི་ཕྱིར་བཤད་པ།
མིའམ་ཅིའི་རྒྱལ་པོས་ཞུས་པའི་མདོ་ལས་གསུངས་aཔ།
མིའམ་ཅིའི་བདག་པོ་སེམས་ཅན་ཐམས་ཅད་ཀྱི་སྒྲ་སྐད་གང་ལས་བྱུང་སྨྲས་པ།
རིགས་ཀྱི་བུ་སེམས་ཅན་ཐམས་ཅད་ཀྱི་སྒྲ་སྐད་ནི་ནམ་མཁའ་ལས་བྱུང་ངོ་།
།སྨྲས་པ།
མིའམ་ཅིའི་བདག་པོ་སེམས་ཅན་ཐམས་ཅད་ཀྱི་སྒྲ་སྐད་ཁོང་པའི་ནང་ནས་མི་འབྱུང་ངམ།
སྨྲས་པ།
རིགས་aཀྱི་བུ་ཇི་སྙམ་དུ་སེམས།
སེམས་ཅན་ཐམས་ཅད་ཀྱི་སྒྲ་སྐད་ལུས་ཀྱི་ནང་ཁོང་ནས་འབྱུང་ངམ།
འོན་ཏེ་སེམས་ལས་འབྱུང།
སྨྲས་པ།
མིའམ་ཅིའི་བདག་པོ་ལུས་ལས་ཀྱང་མ་ཡིན།
སེམས་ལས་ཀྱང་མ་ཡིན་ནོ།
།ཅིའི་ཕྱིར་ཞེ་ན།
ལུས་ནི་བེམས་པོ་གཡོ་བ་མེད་པ་བྱེད་པ་མེད་པ།
[^187K]aརྩྭ་དང་བོང་བ་དང།
རྩིག་པ་དང།
ཤིང་དང།
མིག་ཡོར་ལྟ་བུའོ།
།སེམས་ནི་གཟུགས་མེད་པ།
བསྟན་དུ་མེད་པ།
ཐོགས་པ་མེད་པ།
རྣམ་པར་རིག་པ་མེད་པ་སྟེ་སྒྱུ་མ་ལྟ་བུའོ།
།སྨྲས་པ།
རིགས་ཀྱི་བུ་ལུས་དང་སེམས་མ་གཏོགས་པར་གཞན་གང་ནས་སྒྲ་འབྱུང་བར་འགྱུར[^188K]།
སྨྲས་aཔ།
མིའམ་ཅིའི་བདག་པོ་སེམས་ཅན་རྣམས་ཀྱི་སྒྲ་ནི་ནམ་མཁའ་ལས་འབྱུང་བར་རྟོགས་སོ།
།སྨྲས་པ།
གལ་ཏེ་ནམ་མཁའ་མེད་ན་སྒྲ་གང་ལས་འབྱུང།
སྨྲས་པ།
མིའམ་ཅིའི་བདག་པོ་ནམ་མཁའ་མ་གཏོགས་པར་གཞན་གང་ནས་སྒྲ་འབྱུང་བར་འགྱུར།
སྨྲས་པ།
རིགས་ཀྱི་བུ་དེའི་aཕྱིར་རྣམ་གྲངས་འདིས་སྒྲའི་ཐ་སྙད་གང་ཇི་སྙེད་འབྱུང་བ་དེ་དག་ཐམས་ཅད་ནི་ནམ་མཁའ་ལས་འབྱུང་བར་རིག་པར་བྱའོ།
།ནམ་མཁའི་ངོ་བོ་ཉིད་ནི་སྒྲ་སྟེ།
རྣམ་པར་རིག་མ་ཐག་ཏུ་འགག་གོ།
།འགགས་ནས་ནམ་མཁའི་ངོ་བོ་ཉིད་དུ་ཡང་དག་པར་གནས་སོ།
།དེའི་ཕྱིར་ཆོས་ཐམས་ཅད་ནི་ནམ་aམཁའ་དང་མཉམ་ཞེས་བྱ་སྟེ།
རྣམ་པར་རིག་པ་མེད་པ་དེ་རྣམ་པར་ཤེས་པར་[^189K]བྱ་བ་མ་ཡིན་མོད་ཀྱི་སྒྲ་དང་སྒྲའི་བརྡས་བརྗོད་དོ།
།བརྗོད་པ་[^190K]དེ་ཡང་ཐ་སྙད་དོ།
།གང་སྒྲས་བརྗོད་པ་འདི་འདྲ་བར་[^191K]རབ་ཏུ་ཤེས་པ་དེ་ནི་ཆོས་གང་ལ་ཡང་མངོན་པར་མི་ཆགས་སོ།
།གང་aམངོན་པར་མི་ཆགས་པ་དེ་རྣམ་པར་མི་འཕྲོ།
གང་རྣམ་པར་མི་འཕྲོ་བ་དེ་མི་འཁོར་རོ།
།གང་མི་འཁོར་བ་དེ་ནི་མི་ཕྱེད་པའོ།
།གང་མི་ཕྱེད་པ་དེ་ནི་[^192K]མི་སྐྱེ་བའོ།
།གང་མི་སྐྱེ་བ་དེ་ནི་མི་འཇིག་པར་[^193K]འདོད་དོ།
།གང་མི་འཇིག་པ་[^194K]དེ་དང་བའོ།
།གང་དང་བ་དེ་དག་པའོ།
།གང་དག་པ་དེ་aམེད་པའོ།
།གང་དྲི་མ་[^195K]མེད་པ་དེ་འོད་གསལ་བའོ།
།གང་འོད་གསལ་བ་དེ་སེམས་ཀྱི་རང་བཞིན་ནོ།
།སེམས་ཀྱི་རང་བཞིན་གང་ཡིན་པ་དེ་འཇུག་པའོ།
།གང་འཇུག་པ་དེ་མཚན་མ་ཐམས་ཅད་གནོན་པའོ[^196K]།
།གང་མཚན་མ་ཐམས་ཅད་གནོན་པ་[^197K]དེ་སྐྱོན་མེད་པ་ལ་འཇུག་པ་ཞེས་བྱའོ།
།བྱང་ཆུབ་aསེམས་དཔའི་སྐྱོན་མེད་པ་ལ་འཇུག་པ་གང་ཡིན་པ་དེ་ནི་མི་སྐྱེ་བའི་ཆོས་ལ་བཟོད་པ་ཐོབ་པ་སྟེ།
དེས་ན་སྐྱོན་མེད་པ་ལ་ཞུགས་པའི་བྱང་ཆུབ་སེམས་དཔའ་ནི་མི་སྐྱེ་བའི་ཆོས་ལ་བཟོད་པ་ཐོབ་པ་ཞེས་བྱའོ།
།གང་བཟོད་པ་ཐོབ་པ་དེས་ཐམས་ཅད་བཟོད་དོ།
།དེས་སྟོང་པར་ཡང་བཟོད།
།གང་aཟག་ཏུ་ཡང་བཟོད་དོ།
།དེ་ཅིའི་ཕྱིར་ཞེ་ན།
གང་ཟག་ལས་སྟོང་པ་གཞན་མ་ཡིན་ཏེ།
གང་ཟག་ཉིད་སྟོང་པའོ།
།དེ་མཚན་མར་ཡང་བཟོད་དོ།
།མཚན་མ་མེད་པར་བཟོད་དོ།
།དེ་ཅིའི་ཕྱིར་ཞེ་ན།
མཚན་མའི་ངོ་བོ་ཉིད་མཚན་མ་མེད་པའོ།
།དེ་སྨོན་པར་ཡང་བཟོད།
སྨོན་པ་མེད་པར་ཡང་aབཟོད་དོ།
།དེ་ཅིའི་ཕྱིར་ཞེ་ན།
སྨོན་ལམ་གྱི་ངོ་བོ་ཉིད་ཀྱི་མཚན་ཉིད་ནི་སྨོན་པ་མེད་པའོ།
།དེ་སེམས་ཅན་ཐམས་ཅད་རང་བཞིན་གྱིས་ཡོངས་སུ་མྱ་ངན་ལས་འདའ་བར་ཡང་བཟོད།
དེ་སེམས་ཅན་རྣམས་འཆི་འཕོ་དང་སྐྱེ་བར་ཡང་བཟོད་དོ།
།དེ་ཅིའི་ཕྱིར་ཞེ་ན།
འཆི་འཕོ་དང་སྐྱེ་བ་ནི་aསྒྱུ་མའི་ངོ་བོ་ཉིད་དོ།
།རིགས་ཀྱི་བུ་དེ་ལྟར་མི་སྐྱེ་བའི་ཆོས་ལ་བཟོད་པ་ཐོབ་པའི་བྱང་ཆུབ་སེམས་དཔའ་ནི་འགལ་བ་[^198K]མེད་པ་སྟེ།
ཆོས་ཐམས་ཅད་དང་འགལ་བ་མེད་པ་ཡིན་ནོ།
།དེ་ལྟར་གསུང་གི་རྡོ་རྗེའི་ཏིང་ངེ་འཛིན་ལ་གནས་པའི་རྣལ་འབྱོར་པ་ཆེན་པོས་རྫོགས་པ་དང་མ་རྫོགས་པའི་སེམས་aཅན་གྱི་ཁམས་རྣམས་ཀྱི་ཉེས་པ་དང་ཡོན་ཏན་བརྗོད་པའི་ཚིག་ཐོས་ནས་རྗེས་སུ་ཆགས་པར་མི་བྱ།
ཡང་དག་པར་དགའ་བར་མི་བྱ།
སྐྲག་པར་མི་བྱ།
ཀུན་དུ་སྐྲག་པར་མི་བྱ།
སྨོད་པར་མི་བྱའོ།
།འཇིག་རྟེན་དང་འཇིག་རྟེན་ལས་འདས་པའི་བསྟན་བཅོས་རྒྱུན་ཆགས་དང་རྐྱང་པ་ལ་སོགས་aཔའི་སྒྲ་རྣམ་པར་དགོད་པའི་ཁྱད་པར་ཐོས་ནས་ཞེན་པར་མི་བྱ།
སྨད་པར་མི་བྱ།
རྨོངས་པར་མི་བྱ་སྟེ།
སེམས་ཅན་ཐམས་ཅད་ཀྱི་འགྲོ་བ་རྟོགས་པར་འགྱུར་བའི་ཕྱིར་དང།
སྒྲའི་དེ་ཁོ་ན་ཉིད་ཡིན་པའི་ཕྱིར།
ཇི་སྐད་དུ།
བཅོམ་ལྡན་འདས་ཀྱིས་[^199K]ཆོས་ཐམས་ཅད་རབ་ཏུ་འཇུག་པ་aབསྟན་པར་བྱ་བའི་མདོ་ལས།
ལྷའི་བུ་སྒྲ་གྲག་པ་ལ་འཇུག་པས་ཞུགས་པའི་བྱང་ཆུབ་སེམས་དཔའ་རྣམས་ནི་གལ་ཏེ་གངྒཱའི་ཀླུང་གི་བྱེ་མ་སྙེད་ཀྱི་བསྐལ་པར་མི་བདེན་ཞིང་བསྙེན་བཀུར་མ་ཡིན་པའི་ཚིག་སྨྲས་པར་གྱུར་ཅིང།
ཡོངས་སུ་བརྗོད་པར་གྱུར་ཀྱང་དེ་དེ་ལ་ཁོང་ཁྲོ་བར་མི་འགྱུར་རོ།
།aགལ་ཏེ་གངྒཱའི་ཀླུང་གི་བྱེ་མ་སྙེད་དུ་བསྙེན་བཀུར་བྱེད།
བླ་མར་བྱེད་ཅིང།
བདེ་བའི་ཡོ་བྱད་ཐམས་ཅད་དང་ཆོས་གོས་དང།
བསོད་སྙོམས་དང།
མལ་སྟན་དང།
ན་བའི་གསོས་[^200K]སྨན་དང།
ཡོ་བྱད་རྣམས་ཀྱིས་མཆོད་ཅིང་རྗེད་ཀྱང་དེ་ལ་རྗེས་སུ་ཆགས་པའི་སེམས་སྐྱེ་བར་མི་འགྱུར་རོ་ཞེས་aགསུངས་སོ།
།དེ་བཞིན་དུ་གསུང་གི་རྡོ་རྗེའི་ཏིང་ངེ་འཛིན་ལ་གནས་པའི་སྔགས་པ་[^201K]ས་བརྒྱད་པའི་དབང་ཕྱུག་ནི་རྙེད་པ་དང།
མ་རྙེད་པ་དང།
གྲགས་པ་དང།
མ་གྲགས་པ་དང།
བསྟོད་པ་དང།
སྨད་པ་དང།
བདེ་བ་དང་སྡུག་བསྔལ་བ་ཐམས་ཅད་ཀྱིས་འཆིང་བར་མི་འགྱུར་རོ།
།ཡང་དག་aཔར་དགའ་བར་མི་འགྱུར་རོ།
།དེ་བས་ན་འཇིག་རྟེན་པའི་ཆོས་ཐམས་ཅད་ཟིལ་གྱིས་མནན་ནས་བསྐྱེད་པའི་རིམ་པའི་ཏིང་ངེ་འཛིན་ལས་འདས་པ་སེམས་རྣམ་པར་དབེན་པ་ཚོལ་བར་འདོད་པས་དགེ་བའི་བཤེས་གཉེན་ལ་བསྙེན་བཀུར་བྱའོ།
།ངག་རྣམ་པར་དབེན་པ་བསྡུས་པའི་ཐེ་ཚོམ་གཅོད་པ་aསྟེ་ལེའུ་གསུམ་པའོ།།
།།རྡོ་རྗེ་སློབ་མས་གསོལ་པ།
སློབ་དཔོན་གྱི་ཞལ་སྔ་ནས་ཀྱི་བཀའ་དྲིན་གྱིས་རླུང་གི་དེ་ཁོ་ན་ཉིད་ཀྱི་རིམ་པས་སྔགས་ཀྱི་དེ་ཁོ་ན་ཉིད་དང།
ངག་རྣམ་པར་དབེན་པ་ལ་ཡང་སོམ་ཉི་མ་མཆིས་ཏེ།
ད་ནི་སེམས་རྣམ་པར་དབེན་པ་ལ་སློབ་པར་འཚལ་ན་ཇི་ལྟར་aབསླབ་པར་བགྱི།
ཟབ་མོ་ལ་ལྷག་པར་མོས་པ་རྣམས་ལ་ཕན་པར་བྱ་བའི་ཕྱིར་[^202K]བཅོམ་ལྡན་འདས་རྡོ་རྗེ་སློབ་དཔོན་སྟོན་པས་བཤད་དུ་གསོལ།
རྡོ་རྗེ་སློབ་དཔོན་གྱིས་སྨྲས་པ།
སེམས་ཅན་ཆེན་པོ་ལེགས་སོ་ལེགས་སོ།
།དེ་བཞིན་གཤེགས་པ་ཐམས་ཅད་ཀྱི་aམན་ངག་[^203K]ཡང་དག་པར་འགྲོ་བ་ལས་ཁ་ཕྱིར་བལྟས་པ་རྣམས་ཀྱི་སྤྱོད་ཡུལ་མ་ཡིན་པ།
ཤིན་ཏུ་ཟབ་པ།
མཆོག་ཏུ་གཟུང་བར་དཀའ་བ།
སངས་རྒྱས་རྣམས་ཀྱི་སྤྱོད་ཡུལ་ཡོངས་སུ་དྲིས་པའི་སེམས་གང་ཡིན་པ་དེའི་ངོ་བོ་ཉིད་ནི་རྩ་བ་མེད་པ།
གནས་མེད་པ།
གཞི་མེད་པ།
མཚན་aམ་མེད་པ།
[^204K]དབྱིབས་དང་ཁ་དོག་མེད་པ།
དབང་པོ་ལས་འདས་པ།
རྟོག་གེ་རྣམས་ཀྱི་ཡུལ་མ་ཡིན་པའོ་ཞེས་བཅོམ་ལྡན་འདས་ཀྱིས་[^205K]རྒྱུད་ཐམས་ཅད་ལས་བསྟན་པའི་ཚིག་ལ་གསུངས་པའོ།
།དེ་ལྟ་བས་ན་རྡོ་རྗེ་ཐེག་པ་ལ་གནས་ནས་སངས་རྒྱས་ཉིད་ཐོབ་པར་འདོད་པས་དགེ་བའི་aབཤེས་གཉེན་མཉེས་པར་བྱས་ནས་རང་གི་སེམས་ཀྱི་ངོ་བོ་ཉིད་བཙལ་བར་བྱའོ།
།ཇི་སྐད་དུ་བཅོམ་ལྡན་འདས་ཀྱིས་དེ་ཁོ་ན་ཉིད་བསྡུས་པའི་རྒྱུད་ལས།
རིགས་ཀྱི་བུ་མཉམ་པར་གཞག་པས་[^206K]རང་གི་སེམས་སོ་སོར་རྟོགས་ཤིག་[^207K]ཅེས་གསུངས་པ་དང།
དཔལ་རྣམ་པར་སྣང་མཛད་aམངོན་པར་བྱང་ཆུབ་པའི་རྒྱུད་ལས་ཀྱང་བྱང་ཆུབ་ནི་རང་གི་སེམས་ཡང་དག་པ་[^208K]ཇི་ལྟ་བ་བཞིན་དུ་ཡོངས་སུ་ཤེས་པའོ་ཞེས་གསུངས་པ་དང།
སྡེ་སྣོད་གསུམ་གྱི་ཚུལ་ལས་ཀྱང།
།གཅིག་པུ་འགྲོ་ཞིང་རིང་དུ་རྒྱུ།
།ལུས་མེད་དབང་པོའི་ཕུག་ན་གནས།
།གདུལ་བར་དཀའ་བའི་སེམས་aའདུལ་བྱེད།
།དེ་ནི་བྲམ་ཟེར་ངས་བཤད་དོ།
།བདུད་ཀྱི་བཅིང་བ་ལས་གྲོལ་འགྱུར།
།ཞེས་གསུངས་སོ།
།དེ་བས་ན་སྒྱུ་མ་ལྟ་བུའི་ཏིང་ངེ་འཛིན་མངོན་སུམ་དུ་བྱེད་པར་འདོད་པས་གཡེང་བ་དང་སྒྲིབ་པ་ཐམས་ཅད་སྤངས་ཏེ།
དེ་བཞིན་གཤེགས་པ་ཐམས་ཅད་ཀྱི་མན་ངག་ཡང་དག་པར་aཐོབ་པའི་[^209K]རྡོ་རྗེ་སློབ་དཔོན་མཉེས་པར་བྱས་ལ་དཔལ་ཡེ་ཤེས་རྡོ་རྗེ་ཀུན་ལས་བཏུས་པ་ཞེས་བྱ་བ་ལ་སོགས་པ་བཤད་པའི་རྒྱུད་ཀྱི་རྗེས་སུ་འབྲངས་ནས་རྣམ་པར་ཤེས་པ་གསུམ་གྱི་རང་བཞིན་[^210K]སྣང་བ་རྟོགས་པར་བྱའོ།
།ཇི་སྐད་དུ་ལང་ཀར་གཤེགས་པའི་མདོ་ལས་ཀྱང།
ཡང་བློ་གྲོས་ཆེན་པོ་གཞན་aཡང་བྱང་ཆུབ་སེམས་དཔའ་སེམས་དཔའ་ཆེན་པོས་རང་གི་སེམས་ཀྱི་སྣང་བའི་གཟུང་བ་དང་འཛིན་པའི་རྣམ་པར་རྟོག་པའི་སྤྱོད་ཡུལ་ཡོངས་སུ་ཤེས་པར་འདོད་པས་འདུ་བ་དང།
འདུ་འཛི་དང།
གཉིད་དང།
སྒྲིབ་པ་མེད་པར་བྱའོ།
།དེ་ལ་རྣམ་པར་ཤེས་པ་གསུམ་ནི་དངོས་པོ་ཐམས་aཅད་ཀྱི་རྒྱུར་གྱུར་པ་ཡིན་ཏེ།
འདི་ལྟ་སྟེ།
མཐོ་རིས་དང།
ངན་འགྲོ་དང།
རྒྱུ་བ་དང།
མི་རྒྱུ་བ་དང།
གཟུང་བ་དང།
འཛིན་པ་དང།
རྟེན་ཅིང་འབྲེལ་པར་འབྱུང་བ་ཡན་ལག་བཅུ་གཉིས་ཀྱི་འཁོར་ལོ་དང།
དགེ་བ་དང།
མི་དགེ་བ་དང།
རྣམ་པར་རྟོག་པ་དང།
སྣང་བ་དང།
མུན་པ་མུན་པ་aཔ་[^211K]དང།
སྐྱེས་པ་དང།
བུད་མེད་དང།
མ་ནིང་ལ་སོགས་པའི་བདག་ཉིད་ཅན་དང།
སྐྱེ་བ་དང།
གནས་པ་དང།
འཇིག་པ་སྟེ།
མདོར་ན་ཁམས་གསུམ་པོའི་དབང་པོའི་སྤྱོད་ཡུལ་རྣམས་ནི་རྣམ་པར་ཤེས་པ་གསུམ་ཡིན་ནོ་ཞེས་གསུངས་པ་དང།
ཇི་སྐད་དུ་བཅོམ་ལྡན་འདས་ལ་བཟང་aསྐྱོང་གིས་ཞུས་པའི་མདོ་ལས་ཀྱང།
བཅོམ་ལྡན་འདས་ཀྱིས་བཀའ་སྩལ་པ།
བཟང་སྐྱོང་འཁྲུལ་འཁོར་དེ་ནི་ལས་ཀྱི་དབང་གིས་འཇུག་སྟེ།
ལས་དེ་ཡང་གཟུགས་ཅན་མ་ཡིན་ཞིང་རྣམ་པར་ཤེས་པ་ལས་མངོན་པར་གྲུབ་པའོ།
།དེ་བཞིན་དུ་ལུས་ཀྱི་འཁྲུལ་འཁོར་འདི་ཡང་རྣམ་པར་ཤེས་aཔའི་དབང་གིས་འབྱུང་སྟེ།
རྣམ་པར་ཤེས་པའི་ཁམས་འདི་ནི་ལུས་སྣ་ཚོགས་ལ་འཇུག་པ་ཡིན་ནོ།
།རྣམ་པར་ཤེས་པའི་ཁམས་འདི་ནི་ལུས་སྐྱེད་པར་བྱེད་པའི་ཕྱིར་བྱེད་པ་པོ་ཡང་ཡིན་ནོ།
།རྣམ་པར་ཤེས་པའི་ཁམས་འདི་ནི་ཆོས་ཀྱི་དབྱིངས་ལ་བརྟེན་པའི་ཕྱིར་མི་ཟད་པ་ཡང་ཡིན་ནོ།
།aརྣམ་པར་ཤེས་པའི་ཁམས་འདི་ནི་སྔོན་གྱི་ལུས་ཀྱི་གནས་རྗེས་སུ་དྲན་པའི་ཕྱིར་བློ་གྲོས་ཕུན་སུམ་ཚོགས་པ་ཡང་[^212K]ཡིན་ནོ།
།རྣམ་པར་ཤེས་པའི་ཁམས་འདི་ནི་ཉི་མའི་འོད་ཟེར་དང་འདྲ་བར་བལྟ་བར་བྱ་སྟེ།
དཔེར་ན་ཉི་མའི་འོད་ཟེར་ནི་དྲི་ང་བ་དག་དང་མི་གཙང་བ་དག་དང།
རོ་དག་ལ་ཡང་འབབ་aཔ་[^213K]སྟེ།
འོན་ཀྱང་དྲི་དེས་གོས་པར་ཡང་མི་འགྱུར་ལ།
ཉི་མ་ཡང་དྲི་ང་བ་བོར་ཏེ་ཡང་མི་འགྲོའོ།
།དེ་བཞིན་དུ་རྣམ་པར་ཤེས་པའི་ཁམས་འདི་ཡང་ཕྱི་ས་དང།
སྙག་སྙིག་ཟ་བའི་ཁྱི་དང་ཕག་གི་སྐྱེ་བ་དག་ཏུ་ཡང་སྐྱེ་བ་ཡོངས་སུ་འཛིན་ཏེ།
འོན་ཀྱང་རྣམ་པར་ཤེས་པའི་ཁམས་ལ་སྤྱོད་པ་ངན་པ་aདེ་དག་གིས་གོས་པ་མེད་དོ།
།དེ་ནས་སྨན་ཆེན་གྱིས་བཅོམ་ལྡན་འདས་ཀྱི་ཞབས་ལ་གཏུགས་ནས།
བཅོམ་ལྡན་འདས་ལ་འདི་སྐད་ཅེས་གསོལ་ཏོ།
།རྣམ་པར་ཤེས་པ་ལུས་ལས་འཕོ་བ་དེའི་རང་བཞིན་ཇི་ལྟ་བུ་ཞིག་ལགས།
བཅོམ་ལྡན་འདས་ཀྱིས་བཀའ་aསྩལ་པ།
སྨན་ཆེན་ད་ལྟར་ཁྱོད་ཀྱིས་ང་ལ་ཇི་སྐད་དུ་བསྐུལ་བ་དེ་ནི་དེ་བཞིན་ཏེ།
ལེགས་སོ་ལེགས་སོ།
།དྲི་བ་དེ་ནི་མཆོག་ཏུ་ཟབ་པོ།
།དྲི་བ་འདི་ནི་དེ་བཞིན་གཤེགས་པས་བསྟན་པར་བྱ་བ་ཡིན་ཏེ།
རྣམ་པར་ཤེས་པ་དེ་སྟོན་པ་ནི་དེ་བཞིན་གཤེགས་པ་མ་གཏོགས་པ་གཞན་མེད་དོ།
།དེ་aནས་བཅོམ་ལྡན་འདས་ལ་བཟང་སྐྱོང་གིས་འདི་སྐད་ཅེས་གསོལ་ཏོ།
།བཅོམ་ལྡན་འདས་རྒྱལ་པོའི་བུ་གཞོན་ནུ་སྨན་ཆེན་ནི་ཟབ་མོའི་དོན་ཞུ་བ་ལ་མཁས་ལགས་ཏེ།
བློ་ཞིབ་ཅིང་མཛངས་[^214K]ལ་མཁས་པ་ལགས་སོ།
།བཅོམ་ལྡན་འདས་ཀྱིས་བཀའ་སྩལ་པ།
བཟང་སྐྱོང་དེ་དེ་བཞིན་ཏེ།
aརྒྱལ་པོའི་བུ་གཞོན་ནུ་སྨན་ཆེན་འདི་ནི་བཅོམ་ལྡན་འདས་རྣམ་པར་གཟིགས་ལ་དགེ་བའི་རྩ་བ་བསྐྱེད་པ་ཡིན་ནོ།
།བཟང་སྐྱོང་རྒྱལ་པོའི་བུ་གཞོན་ནུ་སྨན་ཆེན་འདི་[^215K]ནི་ཚེ་རབས་ལྔ་བརྒྱའི་བར་དུ་གཞན་མུ་སྟེགས་ཅན་དུ་གྱུར་ནས་དེ་འདི་སྙམ་དུ་སེམས་ཏེ།
རྣམ་པར་ཤེས་པའི་ཁམས་འདི་ཅི་ཡིན།
རྣམ་aཔར་ཤེས་པའི་ཁམས་འདི་གང་ཡིན།
རྣམ་པར་ཤེས་པའི་ཁམས་འདི་ཇི་ལྟ་བུ་ཞིག་སྙམ་མོ།
།བཟང་སྐྱོང་འོན་ཀྱང་རྣམ་པར་ཤེས་པའི་འགྲོ་བ་དང་འོང་བ་ཁོང་དུ་མ་ཆུད་དེ་ངས་འདིའི་ཐེ་ཚོམ་བསལ་བར་བྱའོ།
།གཞན་ཡང་རྣམ་པར་ཤེས་པ་ཞེས་བྱ་བའི་དོན་ཅི་ཞེ་ན།
ས་བོན་གྱིས་ལུས་ཀྱི་མྱུ་aགུ་མངོན་པར་གྲུབ་པར་བྱེད་ལ།
སེམས་པས་ཤེས་པ་དྲན་པ་ཐོབ་པར་འགྱུར་ཏེ།
དེ་བས་ན་ས་བོན་དང་ཤེས་པ་ལ་རྣམ་པར་ཤེས་པ་ཞེས་བྱའོ།
།དཔེར་ན་རྒྱ་ཤུག་དང།
འབྲ་གོ་དང།
ཨ་མྲ་དང།
ཉོ་ཏིང་[^216K]དང།
སེའུ་དང།
བིལ་བ་དང།
ཀ་པིཏྟ་[^217K]ལ་སོགས་པའི་འབྲས་བུ་རྣམས་ནི་རོ་aདུ་མར་འགྲུབ་སྟེ།
ཚ་བ་དང།
ཁ་བ་དང།
སྐྱུར་བ་དང།
མངར་བ་དང།
ལན་ཚྭའི་རོ་དང།
བསྐ་བ་ལ་སོགས་པའི་རོ་རེ་[^218K]རེར་རྣམ་པར་སྨིན་པར་འགྱུར་ཏེ།
ལ་ལ་ནི་རོ་ཚ་བར་འགྱུར།
ལ་ལ་ནི་སྐྱུར།
ལ་ལ་ནི་མངར་རོ།
།འབྲས་བུ་དེ་དག་མེད་པར་གྱུར་པའི་ས་བོན་གང་དང་གང་དུ་འཕོ་aབར་གྱུར་པ་དེ་དང་དེར་རོ་ཡང་འཕོ་བར་འགྱུར་རོ།
།དེ་བཞིན་དུ་རྣམ་པར་ཤེས་པའི་ཁམས་འདི་གང་དང་གང་དུ་འཕོ་བ་དེ་དང་དེར་ཚོར་བ་ཡང་འཕོ་བར་འགྱུར་རོ།
།བསོད་ནམས་དང་བསོད་ནམས་མ་ཡིན་པ་དང་དྲན་པ་ཡང་འཕོ་བར་འགྱུར་རོ།
།གཞན་ཡང་རྣམ་པར་ཤེས་པའི་ཁམས་འདིས་aནི་ལུས་ཡོངས་སུ་བཏང་ནས་བདག་གི་[^219K]ལུས་འདི་ཡོངས་སུ་གཏོང་ངོ་སྙམ་དུ་རབ་ཏུ་ཤེས་ཏེ།
དེ་བས་ན་འདི་ལ་རྣམ་པར་ཤེས་པའི་ཁམས་ཞེས་བྱའོ།
།དགེ་བའི་ལས་ཀྱང་རབ་ཏུ་ཤེས་སོ།
།མི་དགེ་བའི་ལས་ཀྱང་རབ་ཏུ་ཤེས་སོ།
།ལས་འདི་དག་ནི་བདག་གི་ཕྱི་བཞིན་འབྲང་ངོ་།
།aབདག་ཀྱང་འདི་དག་གི་ཕྱི་བཞིན་འབྲང་ངོ་སྙམ་དུ་དེ་ལྟར་རབ་ཏུ་ཤེས་ཏེ་དེ་བས་ན་རྣམ་པར་ཤེས་པ་ཞེས་བྱའོ།
།གཞན་ཡང་ལུས་འདིའི་བྱ་བ་ཐམས་ཅད་རབ་ཏུ་ཤེས་ཏེ་དེ་བས་ན་རྣམ་པར་ཤེས་པ་ཞེས་བྱའོ།
།ལུས་འདི་ལ་རྣམ་པར་ཤེས་པ་གང་ན་ཡང་མི་གནས་ཏེ།
རྣམ་པར་ཤེས་པ་aམེད་ན་ཡང་ལུས་སྐྱེ་བར་མི་འགྱུར་རོ།
།བཟང་སྐྱོང་དེའི་ཕྱིར་ཉོན་ཅིག
།བདེན་པ་མ་མཐོང་བས་ནི་རྣམ་པར་ཤེས་པ་འདི་མི་ཤེས་སོ་ཞེས་གསུངས་ཏེ།
དེ་ལྟར་ན་རྣམ་པར་ཤེས་པ་ནི་ཁ་དོག་མེད་པ།
མཚན་མ་མེད་པ།
དབྱིབས་མེད་པའི་བདག་ཉིད་ཅན་རང་རིག་པའི་ཡེ་ཤེས་ཙམ་དུ་aཐེག་པ་ཆེན་པོའི་མདོ་སྡེ་ལས་བསྟན་ཏོ།
།གཞན་ཡང་རྡོ་རྗེའི་ཐེག་པ་གསང་བ་འདུས་པ་ལ་སོགས་པ་རྣལ་འབྱོར་ཆེན་པོའི་རྒྱུད་ལ་མ་ཞུགས་པར་གངྒཱའི་ཀླུང་གི་བྱེ་མ་དང་མཉམ་པ་སྙེད་ཀྱི་བསྐལ་པ་ཐམས་ཅད་ཀྱིས་ཀྱང་རང་གི་སེམས་ཀྱི་ཡང་དག་པ་ཇི་ལྟ་བ་ཉིད་ཤེས་པར་བྱ་བར་[^220K]མི་ནུས་ཤིང་aཀུན་རྫོབ་ཀྱི་བདེན་པ་མཐོང་བར་མི་འགྱུར་རོ་ཞེས་སོ།
།དེ་བས་ན་དཔལ་ཡེ་ཤེས་རྡོ་རྗེ་ཀུན་ལས་བཏུས་པ་ཞེས་བྱ་བ་རྣལ་འབྱོར་ཆེན་པོའི་རྒྱུད་ཀྱི་རྗེས་སུ་འབྲངས་[^221K]ནས།
བླ་མའི་ཞལ་སྔ་ནས་ཀྱི་བཀའ་[^222K]དྲིན་ལས་རྣམ་པར་ཤེས་པ་གསུམ་གྱི་ཡང་དག་པ་ཇི་ལྟ་བར་ཤེས་པར་བྱའོ།
།རྒྱུད་དེ་aལས་རྡོ་རྗེ་ལྟ་བུའི་ཚིག་བཤད་པ་ཅུང་ཟད་གཅིག་ལ་འཇུག་པར་བྱ་སྟེ།
དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོས་བཅོམ་ལྡན་འདས་ཀྱི་ཞབས་ལ་ཕྱག་འཚལ་ཏེ།
བཅོམ་ལྡན་འདས་ཀྱི་ཞབས་གཉིས་ལ་བཏུད་ནས་སླར་ཡང་ཞུས་པ།
ཨེ་མའོ་སྟོན་པ་རྣམ་པར་ཤེས་པ་གསུམ་ནི་རྟོགས་aཔར་དཀའ་ཞིང་མཆོག་ཏུ་རྟོགས་པར་དཀའ་སྟེ།
རྣམ་པར་ཤེས་པ་གསུམ་གྱི་དབྱེ་བ་བཅོམ་ལྡན་འདས་ཀྱིས་བཤད་དུ་གསོལ།
བདེ་བར་གཤེགས་པ་[^223K]བཤད་དུ་གསོལ།
བཅོམ་ལྡན་འདས་ཀྱིས་བཀའ་སྩལ་པ།
རྣམ་པར་ཤེས་པ་ནི་འོད་གསལ་བ་ལས་aབྱུང་བའོ།
།དེ་ཉིད་ནི་སེམས་དང་ཡིད་ཅེས་བྱ་སྟེ།
ཀུན་ནས་ཉོན་མོངས་པ་དང་རྣམ་པར་བྱང་བའི་བདག་ཉིད་ཅན་གྱི་ཆོས་ཐམས་ཅད་ནི་དེའི་རྩ་བ་ཅན་ཡིན་ནོ།
།དེ་ལས་བདག་དང་གཞན་དུ་རྟོག་པ་རྣམ་པ་གཉིས་འབྱུང་བར་འགྱུར་རོ།
།རྣམ་པར་ཤེས་པ་དེ་རླུང་ལ་[^224K]ཞོན་ཏེ་[^225K]བྱུང།
རླུང་ལས་aནི་མེའོ།
།མེ་ལས་ནི་ཆུའོ།
།ཆུ་ལས་ནི་སའོ།
།དེ་རྣམས་ལས་ནི་ཕུང་པོ་ལྔ་དང།
སྐྱེ་མཆེད་དྲུག་དང།
དབང་པོ་ལྔ་རྣམས་ཏེ།
དེ་དག་ཐམས་ཅད་ནི་རླུང་དང་རྣམ་པར་ཤེས་པ་ཡང་དག་པར་འདྲེའོ།
།དེ་ནས་རྣམ་པར་ཤེས་པ་གསུམ་གྱི་རང་བཞིན་སྣང་བ་ལ་རབ་ཏུ་སྤྱོད་པ་ཡོངས་aསུ་གསལ་བར་ཉམས་སུ་མྱོང་བར་འགྱུར་ཞིང་སྣང་བའི་རྒྱུས་[^226K]རང་བཞིན་རྣམས་འབྱུང་བར་འགྱུར་རོ།
།མདོར་བསྟན་པའི་ཚིག་དེ་རྣམས་ཀྱིས་[^227K]རྒྱས་པར་བཤད་པའི་བསྡུས་པ་བསྟན་པར་བྱ་སྟེ།
དེ་ལ་དང་པོ་ཁོ་ནར་རྣམ་པར་ཤེས་པ་གསུམ་གྱི་རྣམ་གྲངས་དག་བཤད་པར་བྱའོ།
།དེ་ཡང་aབཅོམ་ལྡན་འདས་ཀྱིས་ཤེས་རབ་དང་ཐབས་ཞེས་བྱ་བའི་མིང་གསལ་བའི་དགོངས་པས་བཤད་པ་འདིས་མ་ནིང་གི་ཚིག་ནི་ཉེ་བར་མཚོན་པ་ཡིན་ལ།
ཉེ་བར་ཐོབ་པའི་ཡེ་ཤེས་ནི་གསལ་བ་མ་ཡིན་ནོ།
།དེ་བས་ན་སེམས་དང་ཡིད་དང་རྣམ་པར་ཤེས་པ་ཞེས་བྱ་བ་དང།
ཀུན་བརྟགས་པ་aདང།
གཞན་དབང་དང།
ཡོངས་སུ་གྲུབ་པ་དང།
འདོད་ཆགས་དང།
ཞེ་སྡང་དང།
གཏི་མུག་ཅེས་བྱ་བ་དང།
ངོ་བོ་ཉིད་གསུམ་ཞེས་བྱ་བ་ལ་སོགས་པའི་རྣམ་གྲངས་ཐེག་པ་ཆེན་པོ་དང་ཐུན་མོང་དུ་གྱུར་པའོ།
།རྡོ་རྗེ་ཐེག་པ་འདིར་རྣམ་གྲངས་གསུངས་པ།
སྣང་བ་དང།
aསྣང་བ་མཆེད་པ་དང།
སྣང་བ་ཐོབ་པ་དང།
སྟོང་པ་དང།
ཤིན་ཏུ་སྟོང་པ་དང།
སྟོང་པ་ཆེན་པོ་དང།
སེམས་དང་སེམས་ལས་བྱུང་བ་དང།
མ་རིག་པ་དང།
འདོད་ཆགས་དང།
འདོད་ཆགས་དང་བྲལ་བ་དང།
འདོད་ཆགས་བར་མ་ཞེས་བྱའོ།
།དེ་ལྟར་སེམས་ཀྱི་aརྣམ་གྲངས་བསྟན་ནས།
ད་ནི་སོ་སོ་[^228K]རང་རིག་པའི་ངོ་བོ་ཉིད་ཀྱི་རང་གི་མཚན་ཉིད་དག་གི་སྒོ་ལ་བརྟེན་ནས་བསྟན་པར་བྱ་སྟེ།
བཅོམ་ལྡན་འདས་ཀྱིས་སེམས་ནི་དབྱིབས་དང་ཁ་དོག་དང་བྲལ་བ་ནམ་མཁའི་མཚན་ཉིད་ཅན་ནོ་ཞེས་གསུངས་པ་དང།
ཡང་བཅོམ་ལྡན་འདས་ཀྱིས་སྣང་aབའི་མཚན་ཉིད་ཅན་དང།
རྗེས་སུ་མྱོང་བའི་མཚན་ཉིད་དུ་སོ་སོར་རྟོགས་པར་བྱའོ་ཞེས་ལུང་ལས་[^229K]བསྟན་ཏོ།
།དེ་བས་ན་དེའི་མན་ངག་ལ་འཇུག་པར་བྱ་སྟེ།
འདི་ལྟ་སྟེ།
དང་པོ་ཀུན་དུ་སྣང་བ་དང།
ཕྱི་ནས་རང་བཞིན་ནོ།
།དེ་ལ་སྣང་བ་དང།
སྣང་བ་མཆེད་པ་དང།
སྣང་བ་ཐོབ་པ་aཞེས་བྱ་བ་སྟེ་སྣང་བ་གསུམ་མོ།
།དེ་ལ་སྣང་བའི་མཚན་ཉིད་གང་ཞེ་ན།
རྣམ་པ་མེད་པའི་རང་བཞིན་ལུས་དང་ངག་མེད་པ་སྟེ།
ཇི་ལྟར་སྟོན་གྱི་དུས་སུ་ནམ་མཁའ་དྲི་མ་མེད་པ་ལ་ཟླ་བའི་དཀྱིལ་འཁོར་གྱི་འོད་ཟེར་སྣང་བར་བྱེད་པས་ཁྱབ་པར་བྱེད་པ་བཞིན་དུ་རང་བཞིན་གྱིས་གསལ་བའི་aརྣམ་པར་དངོས་པོ་མ་ལུས་པ་ཐམས་ཅད་ལ་དམིགས་པས་ན་སྣང་བ་སྟེ།
འདི་ནི་དོན་དམ་པའི་བྱང་ཆུབ་ཀྱི་སེམས་ཤེས་རབ་ཀྱི་སྣང་བ་སྟོང་པ་དང་པོ་སྟེ།
ཨཾ་ཞེས་བྱ་བ་ངག་གི་སྒོ་ལ་བརྟེན་པའི་ས་བོན་བརྟན་པར་[^230K]བྱེད་པའི་རྒྱུ་སྟེ།
མོས་པ་ཆུང་བའི་སེམས་ཅན་རྣམས་ཀྱིས་དེ་བཞིན་གཤེགས་aཔས་དགོངས་ཏེ་གསུངས་པ་རྟོགས་པར་མི་འགྱུར་བས་དེ་ཟླ་བའི་དཀྱིལ་འཁོར་གྱི་གཟུགས་སོ་ཞེས་དམིགས་པར་བྱེད་ཅིང་པདྨའམ།
བུད་མེད་ཀྱི་གཟུགས་སམ།
གཡོན་པའི་མིང་ངམ།
མཚན་མོའི་མིང་དང།
འཇམ་པའི་དངོས་པོར་སེམས་ཀྱི་ཀུན་རྫོབ་ཀྱི་གཟུགས་གསལ་བའོ།
།aསྣང་བ་མཆེད་པའི་མཚན་ཉིད་གང་ཞེ་ན།
དེ་ཡང་གཟུང་བ་དང་འཛིན་པ་དང་བྲལ་བའི་རྣམ་པ་མེད་པའི་རང་བཞིན་ཅན་ལུས་དང་ངག་མེད་པ་སྟེ།
ཇི་ལྟར་སྟོན་ཀའི་དུས་སུ་ཉི་མའི་འོད་ཟེར་གྱིས་ཁྱབ་པ་བཞིན་དུ་ཤིན་ཏུ་གསལ་ཞིང་དྲི་[^231K]མ་མེད་པའི་ངོ་བོ་ཉིད་དུ་དངོས་པོ་མ་ལུས་པར་དམིགས་པ་བྱང་ཆུབ་aཀྱི་སེམས་ཀུན་དུ་བཟང་པོ་གཉིས་པ་སྟེ།
རིམ་པ་གཉིས་པ་ཤིན་ཏུ་སྟོང་པའི་མཚན་ཉིད་ཅན་ཨཱཿཞེས་[^232K]ཞེས་བྱ་བ་ངག་གི་སྒོ་ལ་བརྟེན་པའི་ས་བོན་བརྟན་པར་བྱེད་པའི་རྒྱུ་སྟེ།
མོས་པ་ཆུང་བའི་སེམས་ཅན་རྣམས་ཀྱིས་དེ་བཞིན་གཤེགས་པས་དགོངས་ཏེ་གསུངས་པ་རྟོགས་པར་མི་འགྱུར་བས་ཉི་མའི་aདཀྱིལ་འཁོར་ལ་བརྟེན་ནས་དམིགས་པར་བྱེད་ཅིང་རྡོ་རྗེ་རྩེ་ལྔ་པའམ།
རིན་པོ་ཆེའམ།
ཉིན་མོའམ།
སྐྱེས་པའི་གཟུགས་སམ།
གཡས་པ་ཞེས་བྱ་བའམ།
རྩུབ་པའི་རྣམ་པ་ནི་སེམས་ལས་བྱུང་བའི་ཀུན་རྫོབ་ཀྱི་གཟུགས་སོ།
།སྣང་བ་ཐོབ་པ་གང་ཞེ་ན།
དེ་བཞིན་དུ་ནམ་མཁའི་aམཚན་ཉིད་དངོས་པོ་མེད་པའི་གཟུགས་ཅན་ལུས་དང་ངག་མེད་པ་སྟེ།
ཇི་ལྟར་མཚམས་ཀྱི་སྨག་ལ་བབ་པའི་ངོ་བོར་ཁྱབ་པ་ཕྲ་ཞིང་བདག་མེད་པ་སྲོག་དང་རྩོལ་བ་མི་རྒྱུ་བས་[^233K]རྒྱུ་བ་མེད་པ་སྟེ།
སེམས་[^234K]མེད་པ་མི་གཡོ་བ་ངག་གི་ས་བོན་ལ་བརྟེན་པའི་སྒོ་ཡོངས་སུ་གྲུབ་པ་ཞེས་བྱ་བ་འདི་ནི་སྣང་བ་ཐོབ་aཔ་མ་རིག་པའི་མཚན་ཉིད་ཅན་སྟོང་པ་ཆེན་པོ་སྟེ་རྣམ་པར་ཤེས་པ་གསུམ་དུ་བཤད་དོ།
།དེ་ལྟར་སངས་རྒྱས་ཐམས་ཅད་ཀྱི་མན་ངག་སྟོང་པ་[^235K]གསུམ་གྱི་མཚན་ཉིད་བསྟན་ནས།
ད་ནི་ཡེ་ཤེས་རེ་རེ་འབྱུང་བ་ལ་རང་བཞིན་འབྱུང་བར་རྣམ་པར་གཞག་པར་[^236K]བྱ་སྟེ།
དེ་ལ་ཤེས་རབ་ཀྱི་ཡེ་ཤེས་ཀྱི་[^237K]aརང་བཞིན་ནི་འདོད་ཆགས་དང་བྲལ་བ་དང།
འདོད་ཆགས་དང་བྲལ་བ་བར་མ་དང།
ཤིན་ཏུ་འདོད་ཆགས་དང་བྲལ་བ་དང་[^238K]གང་ཡིད་ཀྱིས་[^239K]འགྲོ་བ་དང་འོང་བ་དག་དང་མྱ་ངན་དང་མྱ་ངན་བར་མ་དང།
ཤིན་ཏུ་མྱ་ངན་དུ་གྱུར་པ་དང།
[^240K]ཞི་བ་དང།
རྣམ་པར་རྟོག་པ་དང།
འཇིགས་པ་དང།
འཇིགས་aཔ་བར་མ་དང།
ཤིན་ཏུ་འཇིགས་པ་དང།
སྲེད་པ་དང།
སྲེད་པ་བར་མ་དང།
ཤིན་ཏུ་སྲེད་པ་དང།
ཉེ་བར་ལེན་པ་དང།
མི་དགེ་བ་དང།
བཀྲེས་པ་དང།
སྐོམ་པ་དང།
ཚོར་བ་དང།
ཚོར་བ་བར་མ་དང།
ཤིན་ཏུ་ཚོར་བ་དང།
རིག་པ་པོ་དང།
རིག་པ་དང།
འཛིན་aཔའི་གཞི་དང།
སོ་སོར་རྟོག་པ་དང།
ངོ་ཚ་ཤེས་པ་དང།
སྙིང་རྗེ་དང།
བརྩེ་བ་དང།
བརྩེ་བ་བར་མ་དང།
ཤིན་ཏུ་བརྩེ་བ་དང།
དོགས་པ་དང་བཅས་པ་དང།
སྡུད་པ་དང།
ཕྲག་དོག་སྟེ།
མཚན་ཉིད་སུམ་ཅུ་རྩ་གསུམ་མོ།
།ཐབས་ཀྱི་ཡེ་ཤེས་ཀྱི་རང་བཞིན་ནི་ཆགས་པ་དང།
aཀུན་དུ་ཆགས་པ་དང།
དགའ་བ་དང།
དགའ་བ་བར་མ་དང།
ཤིན་ཏུ་དགའ་བ་དང།
རངས་པ་དང།
རབ་ཏུ་མགུ་བ་དང།
ངོ་མཚར་བ་དང།
དགོད་པ་དང།
ཚིམ་པ་དང།
འཁྱུད་པ་དང།
འོ་བྱེད་པ་དང།
འཇིབ་པ་དང།
བརྟན་པ་དང།
བརྩོན་པ་དང།
ཁེངས་པ་དང།
བྱ་བ་aདང།
དབྲོག་པ་དང།
སྟོབས་དང།
སྤྲོ་བ་དང།
དཀའ་བ་ལ་སྦྱོར་བ་དང།
དཀའ་བ་ལ་སྦྱོར་བ་བར་མ་དང།
ཤིན་ཏུ་དཀའ་བ་ལ་སྦྱོར་བ་དང།
དྲག་པ་དང།
རྣམ་པར་སྒེག་པ་དང།
འགྲས་པ་དང།
དགེ་བ་དང།
ཚིག་གསལ་བ་དང།
བདེན་པ་དང།
མི་བདེན་པ་དང།
ངེས་aཔ་དང།
ཉེ་བར་མི་ལེན་པ་དང།
སྦྱིན་པ་པོ་དང།
བསྐུལ་པ་[^241K]དང།
དཔའ་བ་དང།
ངོ་ཚ་མེད་པ་དང།
སྒྱུ་ཟིན་པ་[^242K]དང།
གདུག་པ་[^243K]དང།
མི་སྲུན་པ་དང།
གྱ་གྱུ་ཆེ་བ་སྟེ།
མཚན་ཉིད་བཞི་བཅུ་ཐམ་པའོ།
།སྣང་བ་ཐོབ་པའི་ཡེ་ཤེས་ཀྱི་རང་བཞིན་ནི་འདི་ལྟ་སྟེ།
ཆགས་པ་བར་aམ་དང།
བརྗེད་ངས་པ་དང།
འཁྲུལ་པ་དང།
མི་སྨྲ་བ་དང།
སྐྱོ་བ་དང།
ལེ་ལོ་དང།
ཐེ་ཚོམ་དང་བཅས་པ་སྟེ།
འདིའི་རང་བཞིན་གྱི་མཚན་ཉིད་ནི་བདུན་པོ་འདི་དག་གོ།
།རང་བཞིན་རྣམ་པ་བརྒྱད་ཅུ་པོ་དེ་དག་གི་མཚན་ཉིད་ནི་མངོན་སུམ་དུ་ཕྱེ་བར་གྱུར་ན་བརྒྱ་དྲུག་ཅུ་སྟེ།
ཉིན་aདང་མཚན་དུ་སྒོ་ང་ལས་སྐྱེས་པ་ལ་སོགས་པ་རྣམས་ཀྱང་ཉིན་དང་མཚན་དུ་སྤྱོད་དེ་ཕོ་དང་མོའི་སྐྱེ་གནས་ཀྱི་དབྱེ་བས་ཕྱེ་བའི་ཕྱིར་ནི་མ་ཡིན་ནོ།
།རྡོ་རྗེ་སློབ་མས་གསོལ་པ།
རང་བཞིན་རྣམ་པ་བརྒྱད་ཅུའི་སེམས་ཉིད་དང་མཚན་དུ་རབ་ཏུ་རྒྱུ་བ་བདག་དང་[^244K]གཞན་རྣམས་ཀྱི་སོ་སོ་རང་རིག་པ་ཡིན་aཔ་[^245K]ནི་སོམ་ཉི་མ་མཆིས་ན་འོན་ཀྱང་ལུང་གིས་ཡིད་ཆེས་པར་བགྱི་བ་བཅོམ་ལྡན་འདས་རྡོ་རྗེ་སློབ་དཔོན་སྟོན་པས་བཤད་དུ་གསོལ།
རྡོ་རྗེ་སློབ་དཔོན་གྱིས་སྨྲས་པ།
སྔགས་ཀྱི་སྒྲའི་ངེས་པའི་ཚིག་བཅོམ་ལྡན་འདས་ཀྱིས་གསང་བ་འདུས་པའི་རྒྱུད་ཕྱི་མ་ལས་གསུངས་ཏེ།
རྐྱེན་ལས་བྱུང་བ་aགང་དང་གང།
།དབང་པོ་དང་ནི་ཡུལ་གྱིས་ཡིད།
།ཡིད་དེ་མན་ཞེས་བྱ་བར་བཤད།
།ཏྲ་ནི་གསལ་བར་བྱེད་པའི་དོན།
།ཞེས་བྱའོ།
།རང་བཞིན་རྣམ་པ་[^246K]བརྒྱད་ཅུ་ལས།
ཉོན་མོངས་པ་དགུ་བཅུ་རྩ་བརྒྱད་འབྱུང་བ་དང།
ཡང་ལྟ་བ་དྲུག་ཅུ་རྩ་གཉིས་ལ་སོགས་པ་འབྱུང་བར་འགྱུར་aརོ།
།རྡོ་རྗེ་སློབ་མས་གསོལ་པ།
ཤེས་རབ་དང་སྟོང་པའི་ཡེ་ཤེས་ནི་ཟླ་བ་ལྟ་བུ་སྣང་བ་སྟོང་པ་ཉིད་ཙམ་མོ།
།ཐབས་ཀྱི་ཡེ་ཤེས་ཀྱང་ཉི་མའི་[^247K]སྣང་བ་ལྟ་བུ་ཤིན་ཏུ་སྟོང་པ་ཉིད་ཙམ་མོ།
།དེ་བཞིན་དུ་སྣང་བ་ཉེ་བར་ཐོབ་པའི་ཡེ་ཤེས་ནི་མུན་ནག་ལྟ་བུ་སྟེ།
སྟོང་པ་ཆེན་པོའི་མཚན་ཉིད་ཡིན་ལ།
aརྣམ་པར་ཤེས་པ་གསུམ་པོ་དེ་དག་ནི་ནམ་མཁའི་མཚན་ཉིད་ཅན་རྣམ་པ་མེད་པའི་ངོ་བོར་ཁྱབ་པ་འགྲོ་བ་དང་འོང་བ་དང་བྲལ་བའོ་ཞེས་བཤད་ན།
ཇི་ལྟར་ན་ཉིན་དང་མཚན་དུ་ལུས་ལས་[^248K]སྤྲོ་ཞིང་སྡུད་པར་བྱེད།
གང་ཞིག་འདིར་མེལ་ཚེ་བྱེད།
སུ་ཞིག་ནི་སེམས་aཔ་[^249K]མེད་པར་བྱེད།
འདོད་ཆགས་དང།
འདོད་ཆགས་དང་བྲལ་བ་དང།
འདོད་ཆགས་བར་མ་ལ་སོགས་པ་རང་བཞིན་བརྒྱ་དྲུག་ཅུ་གང་ལས་ཉམས་སུ་མྱོང་བར་འགྱུར་བའི་རྒྱུ་འདིར་བཅོམ་ལྡན་འདས་རྡོ་རྗེ་སློབ་དཔོན་སྟོན་པས་བཤད་དུ་གསོལ།
རྡོ་རྗེ་སློབ་དཔོན་གྱིས་སྨྲས་པ།
aརྣམ་པར་ཤེས་པ་གསུམ་ནི་རྩ་བ་མེད་པ།
གནས་པ་མེད་པ།
གཞི་མེད་པ།
མཚན་ཉིད་མེད་པ།
ཁ་དོག་དང་དབྱིབས་མེད་པ།
དབང་པོ་ལས་འདས་པ་ཡིན་པར་ནི་བདེན་ཏེ།
དེ་ལྟ་མོད་ཀྱི་སྣང་བ་དང་བཅས་པ་ཡིན་ལ་དེས་ན་རླུང་གི་ཁམས་དང་ལྷན་ཅིག་མེལ་ཚེ་བྱེད་དེ་གང་གི་aཕྱིར་རླུང་གི་ཁམས་ནི་གཟུགས་མེད་ཀྱང་གཡོ་ཞིང་བསྐྱོད་པ་ལ་སོགས་པའི་བྱ་བ་སྟོན་པས་རྗེས་སུ་དཔག་པ་ལས་ཤེས་པར་བྱའོ།
།དེ་བཞིན་དུ་རྣམ་པར་ཤེས་པ་[^250K]སྣང་བ་ཡང་གཟུགས་མེད་པ་ལ་འདོད་ཆགས་དང།
འདོད་ཆགས་དང་བྲལ་བ་དང།
འདོད་ཆགས་བར་མ་ལ་སོགས་པའི་aརང་བཞིན་རྣམས་ལས་རྗེས་སུ་དཔག་པར་བྱ་བ་ཡིན་པས་ན་རྗེས་སུ་དཔག་པར་བྱ་བའོ།
།ཇི་སྐད་དུ་རྣམ་པར་ཤེས་པ་འཕོ་བའི་མདོ་ལས།
བཟང་སྐྱོང་དཔེར་ན་རླུང་གི་ཁམས་གཟུགས་ཅན་མ་ཡིན་ཡང་བསྟན་དུ་ཡོད་ཅིང་གཟུང་དུ་མེད་པ་ལས་གཟུགས་སུ་སྣང་ངོ་།
།དེ་ལ་བསྟན་དུ་ཡོད་aཔ་ནི་ཤིང་འགུལ་ཞིང་གཡོ་བ་དང་སྒྲ་སྐད་འུར་འུར་པོའི་སྒྲ་སྐད་འབྱིན་པ་དང།
གྲང་བ་དང་དྲོ་བའི་རེག་པས་ཚོར་བ་སྐྱེད་པ་[^251K]ཡིན་ཡང་དེ་ལ་རྐང་ལག་དང་མིག་དང་གདོང་དམིགས་པར་མི་འགྱུར་ཏེ།
སྔོ་བསངས་དང་དཀར་བ་ཞེས་ཁ་དོག་ལྷག་པར་མི་དམིགས་སོ།
།བཟང་aསྐྱོང་དེ་བཞིན་དུ་རྣམ་པར་ཤེས་པའི་ཁམས་འདི་ཡང་གཟུགས་སུ་མི་དམིགས་ཤིང་གཟུགས་སུ་སྣང་བར་མི་འགྱུར་ཏེ།
ཁྱོད་ཀྱི་[^252K]རྒྱུའི་བྱེ་བྲག་དག་གིས་རྣམ་པར་ཤེས་པའི་ཁམས་རྟོགས་པར་བྱའོ་ཞེས་གསུངས་པས་སོ།
།གཏན་ཚིགས་དེས་ན་ཁམས་ཕྲ་བ་དང།
རྣམ་པར་aཤེས་པ་སྣང་བ་དག་ནི་གཟུགས་མེད་པས་མར་གྱི་ནང་དུ་མར་བཅུག་པ་དང་འདྲ་བར་འདྲེས་པར་གྱུར་ནས་འཇིག་རྟེན་ལས་འདས་པའི་བྱ་བ་ཐམས་ཅད་རྫོགས་པར་བྱའོ།
།[^253K]ཇི་སྐད་དུ་དགོངས་པ་བླ་ན་མེད་པ་ལས།
རང་རིག་ཙམ་གྱི་ཡེ་ཤེས་ནི།
།ནམ་མཁའ་འདྲ་བར་མཚན་ཉིད་aམེད།
།འོན་ཀྱང་དེ་ལ་དབྱེ་ཡོད་དེ།
།བར་མཚམས་ཉིན་དང་མཚན་མོའི་བདག
།སྣང་བ་དང་ནི་སྣང་བ་མཆེད།
།དེ་བཞིན་སྣང་བ་ཐོབ་པ་ཅན།
།སེམས་ནི་རྣམ་པ་གསུམ་དུ་བཤད།
།དེ་ཡི་གཞི་ནི་བཤད་པར་བྱ།
།ཕྲ་བའི་གཟུགས་ཅན་རླུང་དང་ནི།
།ཡེ་ཤེས་དག་ནི་aའདྲེས་གྱུར་པ།
།དབང་པོའི་[^254K]ལམ་ནས་བྱུང་ནས་ནི།
།ཡུལ་རྣམས་ལ་ནི་དམིགས་པར་འགྱུར།
།གང་ཚེ་སྣང་བ་ལྡན་གྱུར་པ།
།རླུང་གི་བཞོན་པར་གྱུར་པ་ཡིན།
།དེ་ཚེ་རང་བཞིན་དེ་ཐམས་ཅད།
།མ་ལུས་ལུས་པ་མེད་པར་འབྱུང།
།རླུང་ནི་གང་དང་གར་གནས་པ།
།རང་aབཞིན་དེ་དང་དེར་རྗེས་སྤྱོད།
།ཅེས་གསུངས་པ་དང།
དོན་འདི་ཉིད་གསལ་བར་བྱ་བའི་ཕྱིར་ཡེ་ཤེས་སྐད་ཅིག་མར་ཡང་དག་པ་[^255K]འབྱུང་བ་ནམ་མཁའ་སྣང་བྱེད་ལྟ་བུ་ཕྱོགས་བཅུ་ཁྱབ་པར་རབ་ཏུ་འབར་བའོ་ཞེས་དགོངས་པས་བཤད་པ་[^256K]གསུངས་པས་སོ།
།ཇི་ལྟར་ན་ཡེ་ཤེས་སྐད་aཅིག་མར་འབྱུང་བ་ཡིན་ཞེ་ན།
སྐད་ཅིག་དང་ཐང་ཅིག་དང།
ཡུད་ཙམ་དང།
མིག་བཙུམས་དང།
ཐལ་མོ་བརྡབས་པ་ཙམ་དུ་སྣང་བ་འབྱུང་བ་ཞེས་བྱ་བའི་དོན་ཏོ།
།ནམ་མཁའ་སྣང་བྱེད་ལྟ་བུ་ཞེས་བྱ་བ་ནི་ནམ་མཁའ་ནི་[^257K]གསལ་བར་བྱེད་པས་[^258K]ནམ་མཁའ་གསལ་བར་བྱེད་aཔ་སྟེ།
དོན་དེ་དང་འདྲ་བའི་དོན་གྱིས་ཕྱོགས་བཅུ་ཁྱབ་ཅིང་རབ་ཏུ་འབར་བའི་སྣང་བ་གསུམ་དུ་སྣང་སྟེ།
མཁའ་སྣང་ཞེས་བྱ་བ་ནི་སྲིན་བུ་མེ་ཁྱེར་ནི་མ་ཡིན་ནོ།
།དེ་བས་ན་ཁམས་ཕྲ་བ་ལ་འཇུག་པ་ལས་སྐད་ཅིག་དང།
ཐང་ཅིག་དང།
ཡུད་ཙམ་དང།
མིག་བཙུམས་དང།
ཐལ་aམོ་བརྡབས་པར་སྣང་བ་གཡོ་བའོ།
།དེ་ནས་སྐད་ཅིག་དང།
ཐང་ཅིག་དང།
ཡུད་ཙམ་དང།
མིག་བཙུམས་དང།
ཐལ་མོ་བརྡབས་པ་ལས་རང་བཞིན་རྣམས་རྗེས་སུ་མྱོང་བར་འགྱུར་རོ།
།སེམས་པ་མེད་པ་གང་ཡིན་ཞེ་ན།
མ་རིག་པ་སྟེ།
དེ་བས་ན་མ་ལུས་པར་[^259K]འབྱུང་བར་འགྱུར་aརོ།
།དེ་ནས་རླུང་གི་ཁམས་ཀྱི་རྒྱུས་རང་བཞིན་རྣམས་ཕན་ཚུན་གཅིག་ལ་གཅིག་ཡུལ་གྱི་ལོངས་སྤྱོད་མ་ལུས་ཤིང་ལུས་པ་མེད་པ་རྣམས་ཉིན་དང་མཚན་དུ་རང་དང་གཞན་གྱི་རྒྱུད་ལ་རྗེས་སུ་མྱོང་བར་འགྱུར་རོ།
།དེ་ལྟར་ན་རང་བཞིན་གྱི་སྣང་བ་རླུང་གི་བཞོན་པ་དང་aབཅས་པའི་[^260K]དབྱེ་བ་རྟོགས་པར་གྱུར་པའི་རྣལ་འབྱོར་པས་འདས་པ་དང།
མ་འོངས་པ་དང།
ད་ལྟར་བྱུང་བའི་སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་རྣམ་པར་གཡོ་བ་ཤེས་པར་འགྱུར་ཏེ།
བཅོམ་ལྡན་འདས་ཀྱིས་ཇི་སྐད་དུ་མིའམ་ཅིའི་རྒྱལ་པོ་ལྗོན་པས་ཞུས་པའི་མདོ་ལས།
aཡང་དག་པར་རྫོགས་པའི་སངས་རྒྱས་ནི་ཐོགས་པ་མེད་པའི་ཡེ་ཤེས་མཐོང་བ་དང་ལྡན་ནོ།
།དེ་ཅིའི་ཕྱིར་ཞེ་ན།
རིགས་ཀྱི་བུ་གང་སེམས་ཅན་ཐམས་ཅད་ཀྱི་འདས་པའི་སེམས་ཀྱི་རྒྱུད་ཟད་པ་དང།
འགགས་པ་དང།
བྲལ་བ་དང།
རྣམ་པར་འགྱུར་བ་[^261K]ཐམས་ཅད་ནི་དེ་བཞིན་གཤེགས་aཔས་རབ་ཏུ་མཁྱེན་ཏེ[^262K]།
རྒྱུ་གང་དག་ལས་སེམས་ཀྱི་རྒྱུད་དེ་དག་འབྱུང་བ་དང།
རྒྱུ་གང་དག་མེད་པས་ཟད་ཅིང་བྲལ་བར་བསྟན་པ་དགེ་བའམ།
མི་དགེ་བའམ།
ལུང་དུ་བསྟན་པའམ།
ལུང་དུ་མ་བསྟན་པ་དེ་དག་ཐམས་ཅད་རྣམ་པ་དང་བཅས།
གཞི་དང་བཅས།
གཏན་ཚིགས་དང་བཅས་པར་དེ་བཞིན་aགཤེགས་པས་རབ་ཏུ་ཤེས་སོ།
།ད་ལྟར་བྱུང་བའི་དུས་ཀྱི་སེམས་ཅན་ཐམས་ཅད་ཀྱི་སེམས་ཀྱི་རྒྱུད་དུ་འབྱུང་བ་དགེ་བའམ།
མི་དགེ་བའམ།
ལུང་དུ་བསྟན་པའམ།
ལུང་དུ་མ་བསྟན་པ་ཡང་རུང་སྟེ།
སེམས་གང་གི་འོག་ཏུ་སེམས་གང་འབྱུང་བ་དེ་དག་ཐམས་ཅད་ཀྱང་རྣམ་པ་དང་aབཅས།
ཡུལ་ཕྱོགས་དང་བཅས།
གཞི་ཅི་ལས་གྱུར་པ་དང་བཅས་པར་དེ་བཞིན་གཤེགས་པས་རབ་ཏུ་ཤེས་སོ།
།གང་མ་འོངས་པའི་སེམས་ཅན་ཐམས་ཅད་ཀྱི་སེམས་ཀྱི་རྒྱུད་དང།
སེམས་ལས་བྱུང་བའི་ཆོས་དགེ་བའམ།
མི་དགེ་བའམ།
ལུང་དུ་བསྟན་པའམ།
ལུང་aདུ་མ་བསྟན་པ་ཡང་རུང་སྟེ།
སེམས་གང་གི་འོག་ཏུ་སེམས་གང་འབྱུང་བར་འགྱུར་བ་དེ་དག་ཐམས་ཅད་ཀྱང་རྣམ་པ་དང་བཅས་ཡུལ་ཕྱོགས་དང་བཅས།
གཞི་ཅི་ལས་གྱུར་པ་དང་བཅས་པར་དེ་བཞིན་གཤེགས་པས་རབ་ཏུ་ཤེས་སོ།
།རིགས་ཀྱི་བུ་དེ་ལྟར་ན་དེ་བཞིན་གཤེགས་པ་དགྲ་aབཅོམ་པ་ཡང་དག་པར་རྫོགས་པའི་སངས་རྒྱས་ནི་ཐོགས་པ་མེད་པའི་ཡེ་ཤེས་དང་ནི་ལྡན་པ་ཡིན་ནོ་ཞེས་གསུངས་པས་སོ།
།རིགས་པ་འདིས་ན་ཐུགས་ཀྱི་ཏིང་ངེ་འཛིན་ལ་གནས་པའི་ཡེ་ཤེས་ཅན་གྱིས་སྨོན་པ་པོ་དང།
སྨོན་ལམ་དང།
སྨོན་པར་བྱ་བ་ལ་སོགས་པའི་ཕྱི་རོལ་གྱི་དངོས་aཔོ་སྣ་ཚོགས་ལ་མངོན་པར་ཞེན་པ་སྤངས་ནས་བདག་ལ་བྱིན་གྱིས་བརླབ་པའི་སྒོ་ལ་མངོན་པར་ཕྱོགས་པར་འགྱུར་ཏེ།
རྩ་བའི་རྒྱུད་ལས་རིགས་ཀྱི་བུ་མཉམ་པར་གཞག་པས་རང་གི་སེམས་ལ་སོ་སོར་རྟོགས་ཤིག་ཅེས་གསུངས་པས་སོ།
།དེ་ལྟར་བཤད་པའི་རྒྱུད་ལ་བརྟེན་ནས་རང་གི་རང་བཞིན་སྣང་བའི་aརྗེས་སུ་འབྲངས་ནས་[^263K]རང་གི་སེམས་ཡང་དག་པ་ཇི་ལྟ་བ་[^264K]བཞིན་དུ་མ་རྟོགས་པར་ལས་སུ་སྨྲ་བའི་སེམས་ཅན་རྣམས།
འཁོར་བ་ཐོག་མ་མེད་པ་ནས་རང་གི་སེམས་རྣམ་པར་རྟོག་པ་ལས་བྱུང་བའི་ལས་དང་ཉོན་མོངས་པའི་འཆིང་བས་དར་གྱི་སྲིན་བུ་བཞིན་དུ་རང་ཉིད་ཀྱིས་སྡུག་བསྔལ་གྱི་ཕུང་པོ་ཆེན་པོ་aམངོན་པར་འདུས་བྱས་ནས་སྐྱེ་བ་གཅིག་ནས་གཅིག་ཏུ་ཉེ་བར་བསགས་པའི་དགེ་བ་དང།
མི་དགེ་བའི་ལས་རྣམས་ཀྱི་འབྲས་བུ་རྣམ་པར་སྨིན་པ་མྱོང་ནས་ཡང་དོན་དམ་པའི་བདེན་པའི་དཀྱིལ་འཁོར་ལ་འཇུག་པའི་རིམ་གྱིས་ཕུང་པོ་ཡོངས་སུ་སྤངས་ཏེ།
རླུང་གི་ཁམས་ཀྱིས་བླངས་ནས་ཚོར་བ་དང་aལྡན་ཞིང་སྲེད་པས་རྗེས་སུ་བཅིངས་ལ།
ཆོས་ཀྱི་དབྱིངས་ཀྱི་རྒྱུ་མཐུན་པ་ལས་བྱུང་བའི་དྲན་པས་ཡོངས་སུ་བཟུང་བ།
དགེ་བ་དང་མི་དགེ་བའི་རྣམ་པའི་ཡིད་དང་ལྡན་པ།
བྱིས་པ་ལོ་ལྔ་པ་དང་མཉམ་པ་ཐམས་ཅད་མཐོང་བ།
དབང་པོ་ཐམས་ཅད་ཚང་བ།
དྲིའི་ཟས་ལ་སྤྱོད་པ།
རྡོ་རྗེ་ལ་aསོགས་པས་ཀྱང་མི་བཟློགས་ལ་[^265K]མཚན་ཉིད་ཐམས་ཅད་དང་ལྡན་པ།
ལས་ཀྱི་རྫུ་འཕྲུལ་གྱི་ཤུགས་དང་ལྡན་པ།
ཉི་མ་བདུན་[^266K]གྱིས་འོང་བའི་བར་ལ་གནས་ནས་རང་གི་རྣམ་པར་རྟོག་པ་ལས་བྱུང་བའི་ལས་[^267K]དགེ་བ་དང་མི་དགེ་བས་བསྐལ་པར་[^268K]གྱུར་པས་རྒྱུ་དང་རྐྱེན་ཐོབ་ནས་འགྲོ་བ་ལྔ་རྣམས་སུ།
ཟོ་ཆུན་aགྱི་འཁྲུལ་འཁོར་གྱི་ཚུལ་གྱིས་ཡང་དང་ཡང་དུ་ཉིང་མཚམས་སྦྱོར་བ་ལེན་པར་བྱེད་ཅིང།
འཁོར་བའི་སྡུག་བསྔལ་རྗེས་སུ་མྱོང་བར་འགྱུར་རོ།
།སེམས་རྣམ་པར་དབེེན་པ་བསྡུས་པའི་ཐེ་ཚོམ་གཅོད་པ་ཞེས་བྱ་བ་སྟེ་ལེའུ་བཞི་པའོ།།
།།རྡོ་རྗེ་སློབ་མས་གསོལ་པ།
བཅོམ་ལྡན་aའདས་རྣམ་པར་ཤེས་པ་སྣ་ཚོགས་པ་གཞན་དག་ཀྱང་ཞུ་བར་འཚལ་ལོ།
།བཅོམ་ལྡན་འདས་གལ་ཏེ་རྣམ་པར་ཤེས་པ་གསུམ་གྱི་[^269K]སྣང་བ་ནི་གཟུགས་མེད་པ་ཡིན་ལ་རླུང་གི་ཁམས་ཀྱང་གཟུགས་མེད་པ་ཡིན་ཞིང་ལས་ཀྱང་གཟུགས་མེད་པ་སྟེ།
དེ་aབཞིན་དུ་འདི་རྣམས་ཀྱི་ཕན་ཚུན་ཤེས་པ་མེད་པས།
བཅོམ་ལྡན་འདས་ཀྱིས་ལུང་གི་ཚིག་ལས་སྟོང་པ་ཉིད་དུ་གསུངས་ན།
དེ་ཇི་ལྟར་ན་ལས་དགེ་བ་དང་མི་དགེ་བས་འཁོར་བ་ཐོག་མ་མེད་པ་ནས་ཡིད་ཀྱི་རང་བཞིན་གྱི་ལུས་དེ་བཅིངས་པར་མ་གྱུར།
དེ་བཞིན་དུ་རང་aབཞིན་བརྒྱ་དྲུག་ཅུ་པོ་འདི་རྣམས་ཀྱི་[^270K]དགེ་བ་དང་མི་དགེ་བ་རྣམས་ཉེ་བར་བསགས་ནས་དེ་འདི་ཉིད་སྐད་ཅིག་ཐང་ཅིག་ཏུ་སྐྱེ་ཞིང་རབ་ཏུ་འཇིག་པར་འགྱུར་ན་དེས་ཇི་ལྟར་ན་ཡང་ནས་ཡང་དུ་འཇིག་རྟེན་ཕ་རོལ་ཏུ་ཉེ་བར་དམིགས་པར་འགྱུར།
ཡང་ན་དགེ་བ་དང་མི་དགེ་བ་དེ་དག་[^271K]གཞན་དག་ལས་aམཆི་བར་འགྱུར།
ཡང་ན་རང་གི་སེམས་ཀྱི་བག་ཆགས་ལས་འབྱུང་བར་འགྱུར་བ་ལགས།
བདག་གི་འགྱོད་པ་འདི་དག་བཅོམ་ལྡན་འདས་རྡོ་རྗེ་སློབ་དཔོན་སྟོན་པས་རྣམ་པར་བསལ་དུ་གསོལ།
རྡོ་རྗེ་སློབ་དཔོན་གྱིས་སྨྲས་པ།
སེམས་ཅན་ཆེན་པོ་ལེགས་སོ་ལེགས་སོ།
།aལས་རྣམ་པར་དག་པ་ཡོངས་སུ་ཤེས་པར་བྱ་བ་ཤིན་ཏུ་ཡང་ཟབ་པ་སངས་རྒྱས་རྣམས་ཀྱི་སྤྱོད་ཡུལ་ཏེ།
རིགས་ཀྱི་བུ་འདི་ནི་ལས་དང་པོ་པ་རྣམས་དང་ལས་སུ་སྨྲ་བ་རྣམས་ཀྱིས་མ་ཡིན་ནོ།
།དེ་བས་ན་ལུང་དང་རིགས་པ་དག་གིས་ལས་རྣམ་པར་དག་པ་སོ་སོར་རྟོགས་པར་བྱ་[^272K]ཡིས་aརབ་ཏུ་འབད་པས་ཉོན་ཅིག
།དེ་ལ་དང་པོ་ཁོ་ནར་ལས་དགེ་བ་དང་མི་དགེ་བ་རྣམས་ཀྱི་རང་གི་མཚན་ཉིད་གཞག་པར་[^273K]བྱའོ།
།དེ་ལ་དགེ་བ་བཅུའི་ལས་ཀྱི་ལམ་རྣམས་དང།
དེ་ལས་བཟློག་པ་ནི་མི་དགེ་བ་བཅུའི་ལས་ཀྱི་ལམ་རྣམས་ཏེ།
ལས་ཀྱི་ལམ་འདི་རྣམས་ནི་ལུས་དང་ངག་aདང་ཡིད་ལས་ཀུན་དུ་བྱུང་བའོ་ཞེས་བཅོམ་ལྡན་འདས་ཀྱིས་རྡོ་རྗེ་གཙུག་ཏོར་གྱི་རྒྱུད་ལས་གསུངས་པས་དེ་ལ་[^274K]འཇུག་པར་བྱ་སྟེ།
བཅོམ་ལྡན་འདས་ཀྱིས་བཀའ་སྩལ་པ།
གསང་བའི་བདག་པོ་ཉོན་ཅིག
།ལུས་ཀྱི་ཉེས་པར་སྤྱོད་པ་ནི་རྣམ་པ་གསུམ་མོ།
།ངག་གི་ཉེས་པར་aསྤྱོད་པ་ནི་རྣམ་པ་བཞིའོ།
།ཡིད་ཀྱི་ཉེས་པར་སྤྱོད་པ་ནི་རྣམ་པ་གསུམ་སྟེ།
དེ་དག་གིས་སེམས་ཅན་དམྱལ་བར་ལྟུང་བར་འགྱུར་རོ།
།ཕྱག་ན་རྡོ་རྗེས་གསོལ་པ།
ལུས་ཀྱི་ཉེས་པར་སྤྱོད་པ་དང་ངག་གི་ཉེས་པར་སྤྱོད་པའི་རབ་ཏུ་དབྱེ་བ་དང།
ཡིད་ཀྱི་[^275K]ཉེས་པར་སྤྱོད་པ་དུ་aཞིག་མཆིས་པ་བཅོམ་ལྡན་འདས་ཀྱིས་བཤད་དུ་གསོལ།
བདེ་བར་གཤེགས་པ་བཤད་དུ་གསོལ།
བཅོམ་ལྡན་འདས་ཀྱིས་བཀའ་སྩལ་པ།
གསང་བའི་བདག་པོ་ཉེས་པར་སྤྱོད་པ་དེ་ཉིད་ནི་ལྕི་བར་གྱུར་པ་དང།
ཐ་མལ་པ་རྣམས་ཏེ།
དེ་ལ་ཕ་དང་མ་དང།
བླ་མར་གྱུར་aཔ་ལ་སོགས་པ་ལ་གསོད་པ་དང་བརྡེག་པ་[^276K]ལ་སོགས་པ་ནི་ཉེས་པར་སྤྱོད་པ་[^277K]ལྕི་བའོ།
།སྲོག་གཅོད་པ་ལ་སོགས་པ་མི་དགེ་བའི་ལས་ཀྱི་ལམ་རྣམས་ནི་ཉེས་པར་སྤྱོད་པ་ཐ་མལ་པའོ།
།ངག་གིས་[^278K]ཉེས་པར་སྤྱོད་པ་གང་ཞེ་ན།
དམ་པའི་ཆོས་སྤོང་བའི་ཚིག་[^279K]སྨྲ་བ་ཉིད་ཀྱིས་ངག་aགི་ཉེས་པར་སྤྱོད་པའི་ཚིག་ཉིད་དང།
ཕ་དང་མ་དང་བླ་མར་གྱུར་པ་ལ་སོགས་པ་རྣམས་ལ་ཚིག་ངན་པར་སྨྲས་པ་ནི་ངག་གི་[^280K]ཉེས་པར་སྤྱོད་པ་[^281K]ལྕི་བའོ།
།སྐྱེས་བུ་འགའ་ཞིག་གང་ཟག་དད་པ་ཅན་གཞན་དག་ནན་ཏན་ཉམས་སུ་ལེན་ཅིང་དགེ་བ་རྩོམ་པའི་གཏམ་གྱི་སྐབས་སུ་འཇིག་aརྟེན་ཕ་རོལ་མེད་དོ་ཞེས་བྱ་བའི་རྒྱ་ཆེ་བའི་ཚིག་འཇིག་རྟེན་ལས་འདས་པའི་བརྫུན་སྨྲ་བས་དགེ་བའི་ལས་ཀྱི་བར་ཆད་བྱེད་པ་དང།
ཚིག་འཁྱལ་པར་སྨྲ་བ་དང།
ལྐོག་འཕྱས་བྱེད་པ་དང།
མི་དགེ་བའི་ལས་ཀྱི་གཏམ་རྣམས་ནི་ངག་གི་[^282K]ཉེས་པར་སྤྱོད་པ་ཐ་མལ་པའོ།
།ཡིད་ཀྱི་[^283K]ཉེས་པར་སྤྱོད་aཔ་ནི།
གང་དང་པོར་ནི་རྨུགས་པ་སྟེ།
དེ་ཉིད་ཀྱི་རང་བཞིན་ནི་ཡིད་ཀྱི་རང་བཞིན་གྱི་སེམས་ཀྱི་ཉེས་པར་སྤྱོད་པ་དང།
སེམས་ལས་བྱུང་བའི་རང་བཞིན་གྱི་ཉེས་པར་སྤྱོད་པ་དང།
མ་རིག་པའི་རང་བཞིན་གྱི་ཉེས་པར་སྤྱོད་པའོ།
།ཕྱག་ན་རྡོ་རྗེས་གསོལ་པ།
སེམས་དང་སེམས་ལས་བྱུང་བ་དང།
aམ་རིག་པའི་ཉེས་པར་སྤྱོད་པ་རྣམས་བཅོམ་ལྡན་འདས་ཀྱིས་བཤད་དུ་གསོལ།
བདེ་བར་གཤེགས་པ་[^284K]བཤད་དུ་གསོལ།
བཅོམ་ལྡན་འདས་ཀྱིས་བཀའ་སྩལ་པ།
གསང་བའི་བདག་པོ་ཉོན་ཅིག
།རྣམ་པར་གསོད་པའི་སེམས་དང་མ་ཆགས་པའི་སེམས་དེ་དང་དགེ་བ་aབཅུའི་ལས་ཀྱི་ལམ་རྣམས་ལ་མ་ཆགས་པ་དེ་ཉིད་ནི་སེམས་ཀྱི་ཉེས་པར་སྤྱོད་པའོ།
།རྒྱགས་པ་དང།
དྲེགས་པ་དང།
ང་རྒྱལ་དང།
ཁྲོ་བ་དང།
སེམས་ཅན་རྣམ་པར་འཇིག་པ་དང།
འདོད་ཆགས་ཀྱི་སེམས་ཀྱིས་གཞན་གྱི་བུད་མེད་ལ་ཆགས་པ་aདང།
གཞན་གྱི་ནོར་འཕྲོག་པ་དང།
བླ་མར་གྱུར་པ་ལ་སེམས་གྱ་གྱུ་ཞིང་རབ་ཏུ་སྡང་བ་ནི་སེམས་ལས་བྱུང་བའི་ཉེས་པར་སྤྱོད་པའོ།
།དགེ་བ་བཅུའི་ལས་ཀྱི་ལམ་རྣམས་དང།
ཕ་རོལ་ཏུ་ཕྱིན་པ་དྲུག་རྣམ་པར་འདོར་ཞིང་བརྗེད་[^285K]ངས་པ་དང།
སོམ་ཉི་མཚན་མའི་གདོང་དང།
aཡིད་ཤིན་ཏུ་རྨོངས་པར་གྱུར་པས་ན་མ་རིག་པའི་ཉེས་པར་སྤྱོད་པ་ཐ་མལ་པའོ།
།དེ་ལྟར་འདི་དག་ནི་ལུས་དང་ངག་དང་ཡིད་ཀྱི་ཉེས་པར་སྤྱོད་པའོ་ཞེས་མི་ཤེས་ཤིང་རང་ཉིད་ཀྱིས་རང་བཞིན་གྱི་སྣང་བ་རླུང་གི་བཞོན་པའི་རང་བཞིན་ཅན་མ་ཤེས་ནས་ངའི་ལུས་དང།
ངའི་ངག་དང།
ངའི་aསེམས་ཡིན་ནོ་ཞེས་བདག་ཏུ་རློམ་པ་དང།
ངར་སེམས་པས་ལས་[^286K]དགེ་བ་དང་མི་དགེ་བ་རྣམས་བྱས་ནས་བདེ་འགྲོ་དང་ངན་འགྲོར་མཆོག་ཏུ་གཞོལ་བར་འགྱུར་རོ།
།རང་བཞིན་སྣང་བའི་རིམ་གྱིས་སེམས་རྣམ་པར་དབེན་པ་རྟོགས་པའི་ཡེ་ཤེས་ཅན་ནི་ལུས་དང།
ངག་དང།
ཡིད་aཀྱི་ལེགས་པར་སྤྱོད་པ་དང།
ཉེས་པར་སྤྱོད་པར་སེམས་པར་མི་བྱེད་ཅིང་རྟོགས་པར་མི་བྱེད་དེ།
གང་གི་ཕྱིར་ཞེ་ན།
དགེ་བ་དང་མི་དགེ་བའི་རང་བཞིན་ནི་སྟོང་པ་གསུམ་ལས་ཀུན་དུ་བྱུང་བ་རླུང་གི་བཞོན་པའི་དབང་གིས་སྐད་ཅིག་ཐང་ཅིག་ལ་འབྱུང་ཞིང།
ཡུལ་རྣམས་རྗེས་སུ་མྱོང་ནས་ཡོང་aནས་ཡང་དུ་འོད་གསལ་བར་འཇུག་པར་འགྱུར་རོ།
།ཇི་སྐད་དུ།
དགོངས་པ་བླ་ན་མེད་པ་ལས།
ཇི་ལྟར་སྤྲིན་ནི་སྣ་ཚོགས་ཤིང།
།མདོག་དང་དབྱིབས་ནི་ཐ་དད་པ།
།ནམ་མཁའི་དབྱིངས་སུ་བྱུང་ནས་ནི།
།དེ་ཉིད་དུ་ནི་ཐིམ་པར་འགྱུར།
།དེ་བཞིན་རང་བཞིན་ཐམས་ཅད་ནི།
།སྣང་aབ་གསུམ་གྱི་རྒྱུ་ཅན་[^287K]ཏེ།
།མ་ལུས་ཡུལ་ལ་[^288K]ཞུགས་ནས་ནི།
།འོད་གསལ་བར་ནི་འཇུག་པར་འགྱུར།
།དེ་འདྲའི་རང་བཞིན་མ་ཤེས་པས།
།མི་ཤེས་མུན་པས་ཁེབས་པ་རྣམས།
།དགེ་དང་མི་དགེའི་ལས་བྱས་ནས།
།འགྲོ་བ་ལྔར་ནི་འཁོར་བར་འགྱུར།
།མཚམས་མེད་ལ་སོགས་aབྱས་ནས་ནི།
།དམྱལ་[^289K]ལ་སོགས་པར་འཚེད་པར་[^290K]འགྱུར།
།སྦྱིན་སོགས་དགེ་བ་བྱས་ནས་ནི།
།མཐོ་རིས་ལ་སོགས་དག་ཏུ་མཆོད།
།སྐྱེ་བ་དཔག་མེད་སྟོང་ཕྲག་ནི།
།འདི་[^291K]ནི་ཡང་དང་ཡང་ཐོབ་པ།
།འདི་ནི་སྔོན་ལས་རྣམ་སྨིན་ཞེས།
།རྨོངས་པ་རྣམས་ནི་མྱ་ངན་བྱེད།
།རང་བཞིན་སྣང་aབའི་ཚུལ་གྱིས་ནི།
།གང་གིས་སྐྱེ་བོ་[^292K]ཉོན་མོངས་པ།
།དེ་ཉིད་ཤེས་ནས་ཡེ་ཤེས་ཅན།
།སྲིད་པའི་གཟེབ་ལས་གྲོལ་བར་འགྱུར།
།ཞེས་གསུངས་པ་དང།
དོན་འདི་ཉིད་གསལ་བར་བྱ་བའི་ཕྱིར་མི་འམ་ཅིའི་རྒྱལ་པོ་ལྗོན་པས་ཞུས་པའི་མདོ་ལས་ཀྱང།
སེམས་ཀྱི་སྤྱོད་པ་རྣམས་aནི་འདུས་མ་བྱས་པ་གཟུགས་ཅན་མ་ཡིན་པ་ལས་ཇི་ལྟ་བ་བཞིན་གྱི་དབྱེ་བས་རླུང་ཡང་ཐོགས་པ་མེད་པ་སྟེ།
འཇིག་རྟེན་ཐམས་ཅད་ཀྱི་སེམས་ཀྱི་རང་བཞིན་ཤེས་པ་དེ་ནི་རྣམ་པར་དག་པ་ཡིན་པས་ན་ཉོན་མོངས་པར་འབྱུང་བར་[^293K]འགྱུར་བ་མི་སྲིད་དོ་ཞེས་གསུངས་པས་སོ།
།ཡང་རིགས་པ་འདིས་aསེམས་རྣམ་པར་དབེན་པ་མངོན་པར་རྟོགས་པའི་རྣལ་འབྱོར་པ་ཆེན་པོས་དགེ་བ་དང་མི་དགེ་བའི་ལས་ཀྱི་འབྲས་བུ་ལ་ལྟོས་པ་[^294K]མེད་པར་ཐར་པ་ལ་མངོན་པར་ཕྱོགས་པར་འགྱུར་རོ།
།ཇི་སྐད་དུ་བཅོམ་ལྡན་འདས་ཀྱིས་[^295K]རྡོ་རྗེ་གཅོད་པ་ལས།
ཆོས་ཀྱང་སྤང་བར་བྱ་ན་ཆོས་མ་ཡིན་པ་ལྟ་སྨོས་aཀྱང་ཅི་དགོས་ཞེས་གསུངས་པ་དང།
གསང་བ་འདུས་པ་ཞེས་བྱ་བ་རྣལ་འབྱོར་གྱི་རྒྱུད་ཆེན་པོ་ལས་ཀྱང།
དགེ་བ་བཅུ་ཡི་ལས་ཀྱི་ལམ།
།བྱེད་པ་ཡེ་ཤེས་སྤངས་པའོ།
།ཞེས་གསུངས་པའོ།
།དེ་ལྟར་ན་སེམས་ཅན་དགེ་བའི་བཤེས་གཉེན་དང་བྲལ་བས་རང་གི་སེམས་ཇི་ལྟ་བ་ཉིད་aཡོངས་སུ་ཤེས་པ་མ་རྟོགས་པས་[^296K]ངར་འཛིན་པ་དང།
ང་ཡིར་འཛིན་པ་དང།
གསོ་བ་དང།
གསོག་ལ་བརྟགས་ནས་དགེ་བ་དང་མི་དགེ་བ་ལ་སོགས་པར་བརྟགས་པས་འཁོར་བ་ཐོག་མ་མེད་པ་ནས་སྡུག་བསྔལ་ཉམས་སུ་མྱོང་བ་ཡིན་ནོ།
།ཇི་སྐད་དུ་བཅོམ་ལྡན་འདས་ཀྱིས་ཤེས་རབ་ཀྱི་ཕ་aརོལ་ཏུ་ཕྱིན་པ་བརྒྱད་སྟོང་པའི་དགེ་བའི་བཤེས་གཉེན་གྱི་ལེའུ་ལས།
རབ་འབྱོར་གྱིས་གསོལ་པ།
བཅོམ་ལྡན་འདས་གལ་ཏེ་ཆོས་ཐམས་ཅད་དབེན་པ་དང་སྟོང་པ་ལགས་ན།
བཅོམ་ལྡན་འདས་ཇི་ལྟར་ན་སེམས་ཅན་རྣམས་ཀྱི་ཀུན་ནས་ཉོན་མོངས་པ་[^297K]གདའ་བར་འགྱུར།
ཇི་ལྟར་རྣམ་པར་aབྱང་བར་འགྱུར།
བཅོམ་ལྡན་འདས་དབེན་པ་ནི་ཀུན་ནས་ཉོན་མོངས་པར་ཡང་མི་འགྱུར།
རྣམ་པར་བྱང་བར་ཡང་མི་འགྱུར་རོ།
།བཅོམ་ལྡན་འདས་སྟོང་པ་ནི་ཀུན་ནས་ཉོན་མོངས་པར་ཡང་མི་འགྱུར[^298K]།
རྣམ་པར་བྱང་བར་ཡང་མི་འགྱུར་རོ།
།བཅོམ་ལྡན་འདས་aདབེན་པའམ་སྟོང་པ་ཉིད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་མི་རྒྱ་ལ།
བཅོམ་ལྡན་འདས་དབེན་པ་དང།
སྟོང་པ་ཉིད་ལས་གུད་ན་ཆོས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའམ།
མངོན་པར་aརྫོགས་པར་འཚང་རྒྱ་བའམ།
མངོན་པར་རྫོགས་པར་འཚང་རྒྱ་བའི་ཆོས་དེ་དམིགས་སུ་མ་མཆིས་ན།
བཅོམ་ལྡན་འདས་བཤད་པ་དེའི་དོན་ཇི་ལྟ་བུར་འཚལ་བར་བགྱི།
བཅོམ་ལྡན་འདས་ཀྱིས་བསྟན་དུ་གསོལ།
བདེ་བར་གཤེགས་པ་བསྟན་དུ་གསོལ།
དེ་སྐད་ཅེས་གསོལ་པ་དང།
aབཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ།
།རབ་འབྱོར་དེ་ཇི་སྙམ་དུ་སེམས།
སེམས་ཅན་རྣམས་ནི་ཡུན་རིང་པོ་ནས་ངར་འཛིན་པ་དང།
ང་ཡིར་འཛིན་པ་ལ་སྤྱོད་དམ།
རབ་འབྱོར་གྱིས་གསོལ་པ།
བཅོམ་ལྡན་འདས་དེ་དེ་བཞིན་ནོ།
།བདེ་བར་aགཤེགས་པ་དེ་དེ་བཞིན་ཏེ།
སེམས་ཅན་རྣམས་ནི་ངར་འཛིན་པ་དང།
ང་ཡིར་འཛིན་པ་ལ་སྤྱོད་དོ།
།བཅོམ་ལྡན་འདས་ཀྱིས་བཀའ་སྩལ་པ།
རབ་འབྱོར་དེ་ཇི་སྙམ་དུ་སེམས།
འོན་ཀྱང་ངར་འཛིན་པ་དང།
ང་ཡིར་འཛིན་པ་སྟོང་པ་ཡིན་མོད།
རབ་འབྱོར་གྱིས་གསོལ་པ།
བཅོམ་aལྡན་འདས་སྟོང་པ་ལགས་སོ།
།བདེ་བར་གཤེགས་པ་སྟོང་པ་ལགས་སོ།
།བཅོམ་ལྡན་འདས་ཀྱིས་བཀའ་སྩལ་པ།
རབ་འབྱོར་དེ་ཇི་སྙམ་དུ་སེམས་ངར་འཛིན་པ་དང།
ང་ཡིར་འཛིན་པས་སེམས་ཅན་རྣམས་འཁོར་བ་ན་འཁོར་རམ།
རབ་འབྱོར་གྱིས་གསོལ་པ།
བཅོམ་ལྡན་འདས་དེ་དེ་aབཞིན་ནོ།
།བདེ་བར་གཤེགས་པ་དེ་དེ་བཞིན་ཏེ།
ངར་འཛིན་པ་དང།
ང་ཡིར་འཛིན་པས་སེམས་ཅན་རྣམས་འཁོར་བ་ན་འཁོར་རོ།
།བཅོམ་ལྡན་འདས་ཀྱིས་བཀའ་སྩལ་པ།
རབ་འབྱོར་དེ་ལྟར་ན་སེམས་ཅན་རྣམས་ཀུན་ནས་ཉོན་མོངས་པར་ཡང་སྣང་ངོ་།
།རྣམ་པར་བྱང་བར་aཡང་སྣང་[^299K]ངོ་ཞེས་གསུངས་པ་དང།
དེ་བཞིན་དུ་ལས་ཀྱི་སྒྲིབ་པ་ཐམས་ཅད་རྣམ་པར་དག་པའི་མདོ་ལས་ཀྱང།
དགེ་སློང་འདི་ཇི་སྙམ་དུ་སེམས།
ཅི་སྐྱེ་བ་མེད་པ་སྐྱེ་བའམ།
འགག་པའམ།
ཀུན་ནས་ཉོན་མོངས་པའམ།
རྣམ་པར་བྱང་བར་འགྱུར་རམ།
གསོལ་པ།
བཅོམ་aལྡན་འདས་དེ་ནི་མ་ལགས་སོ།
།བཅོམ་ལྡན་འདས་ཀྱིས་བཀའ་སྩལ་པ།
དགེ་སློང་འདི་ཇི་སྙམ་དུ་སེམས།
ཅི་སྐྱེ་བ་མེད་པའི་ཆོས་རྣམས་སེམས་ཅན་དམྱལ་བར་འགྲོ་བར་འགྱུར་རམ།
དུད་འགྲོའི་སྐྱེ་གནས་སམ།
གཤིན་རྗེའི་འཇིག་རྟེན་དུ་སྐྱེ་བར་འགྱུར་རམ།
གསོལ་པ།
aབཅོམ་ལྡན་འདས་སྐྱེ་བ་མ་མཆིས་པ་ཉིད་ཀྱང་མ་མཆིས་པ་ལགས་ན།
ངན་འགྲོར་མཆི་བར་འགྱུར་བ་ལྟ་ག་ལ་མཆིས།
བཅོམ་ལྡན་འདས་ཀྱིས་བཀའ་སྩལ་པ།
དགེ་སློང་དེ་ལྟར་ཆོས་ཐམས་ཅད་ནི་དེ་ལྟར་འོད་གསལ་བ་ཡིན་ན་ཡང་བྱིས་པ་སོ་སོའི་སྐྱེ་བོ་རྣམས་ནི་ཡང་དག་པ་མ་ཡིན་aཔའི་ཆོས་རྣམས་ལ་བརྟགས[^300K]།
ཕྱིན་ཅི་ལོག་ལ་བརྟགས[^301K]།
གསོབ་དང།
གསོག་ལྟ་བུའི་ཆོས་ཐམས་ཅད་ལ་བརྟགས་པས[^302K]།
སེམས་ཅན་དམྱལ་བ་དང་དུད་འགྲོའི་སྐྱེ་གནས་དང་གཤིན་རྗེའི་འཇིག་རྟེན་དུ་འགྲོ་བར་འགྱུར་རོ།
།དགེ་སློང་ཅི་དེ་ལྟར་[^303K]སེམས་ཀུན་ནས་ཉོན་མོངས་པས་སེམས་ཅན་རྣམས་ཀུན་aནས་ཉོན་མོངས་པ་ཅན་དུ་འགྱུར་རམ།
སེམས་རྣམ་པར་དག་པས་སེམས་ཅན་རྣམ་པར་[^304K]འགྱུར་རོ་ཞེས་གསུངས་པ་དང།
དེ་བཞིན་གཤེགས་པའི་མཛོད་ཀྱི་མདོ་ལས་ཀྱང།
ཆོས་ཐམས་ཅད་ལ་དད་པ་མེད་པས་མངོན་པར་དད་ཅིང་ལྷག་པར་མོས་ན་དེས་[^305K]ནི་སེམས་ཅན་དེ་ངན་འགྲོར་འགྲོ་བར་[^306K]མི་སྨྲའོ།
།aདེ་ཅིའི་ཕྱིར་ཞེ་ན།
ཉོན་མོངས་པ་རྣམས་ལ་ཕུང་པོ་མེད་པའི་ཕྱིར་རོ།
།ཉོན་མོངས་པ་ཐམས་ཅད་རྣམ་པར་དབེན་པ་ལས་རྒྱུ་དང་རྐྱེན་ཚོགས་པ་དང་ཕྲད་པ་ལས་སྐྱེ་བར་འགྱུར་ལ།
སྐྱེས་པ་ཙམ་གྱིས་འགག་པར་འགྱུར་ཏེ།
གང་སྐྱེ་བ་དང་འཇིག་པ་དེ་ནི་ཉོན་མོངས་པ་རྣམས་ཀྱིས་[^307K]འཇིག་པའོ་aཞེས་གསུངས་པ་དང།
ཀླུ་སྒྲུབ་ཀྱི་ཞལ་སྔ་ནས་ཀྱིས་དོན་འདི་གསལ་བར་བྱ་བའི་ཕྱིར།
གལ་ཏེ་འདི་ཀུན་སྟོང་པ་དང།
།སྐྱེ་མེད་ངོ་བོ་ཉིད་ཡིན་ན།
།བདེ་[^308K]དང་སྡུག་བསྔལ་སོགས་འཇུག་འདིར།
།ཇི་ལྟར་ལས་ཀྱིས་འཁོར་བར་འགྱུར།
།བདག་ཏུ་རློམ་པར་གྱུར་མ་ཐག
།དེ་aབཞིན་འདོད་ཆགས་སོགས་དྲི་མ།
།བརྟགས་པས་གཞན་གྱི་དབང་གྱུར་པས།
།བྱིས་པ་སྡུག་བསྔལ་གྱིས་ཉོན་མོངས།
།འདི་དག་ཐམས་ཅད་སེམས་ཙམ་སྟེ།
།སྒྱུ་མའི་རྣམ་པར་ཡང་དག་འབྱུང།
།དེ་ནས་དགེ་དང་མི་དགེའི་ལས།
།དེས་ནི་བདེ་འགྲོ་ངན་འགྲོར་aསྐྱེ།
།ཞེས་གསུངས་པས་སོ།
།དེ་ལྟར་ན་རིགས་པ་འདིས་ལུང་དང་རིགས་པ་དག་གིས་དེ་བཞིན་གཤེགས་པ་སྙིང་རྗེ་ཆེན་པོའི་བདག་ཉིད་ཅན་ཐམས་ཅད་ཀྱིས་སེམས་ཅན་ཐམས་ཅད་སྡུག་བསྔལ་གྱི་དབའ་ཀློང་དུ་ལྷུང་བར་གྱུར་ཅིང་སྐྱབས་མེད་པ་དཔུང་གཉེན་མེད་པ་རྣམས་ལ་གཟིགས་aནས་ཀུན་རྫོབ་ཀྱི་བདེན་པའི་ཚུལ་གྱིས་ཉོན་མོངས་པའི་ངོ་བོ་ཉིད་ཡོངས་སུ་ཤེས་པས་ཉོན་མོངས་པ་རྣམ་པར་དག་པར་མཛད་ཅིང།
ཀུན་རྫོབ་ཀྱི་བདེན་པ་ཡང་དོན་དམ་པའི་བདེན་པས་རྣམ་པར་སྦྱངས་ནས་ཡང་དག་པའི་ཚུལ་གྱི་བདག་ཉིད་ཅན་གྱི་ཏིང་ངེ་འཛིན་ལ་ཡང་དག་པར་འཇོག་པར་མཛད་པ་aཡིན་ནོ།
།ལས་ཀྱི་མཐའ་རྣམ་པར་འབྱེད་པའི་བསྡུས་པའི་ཐེ་ཚོམ་གཅོད་པ་སྟེ་ལེའུ་ལྔ་པའོ།།
།།རྡོ་རྗེ་སློབ་མས་གསོལ་པ།
ཁྱེད་ཀྱི་ཞལ་སྔ་ནས་ཀྱི་བཀའ་དྲིན་གྱིས་[^309K]བཤད་མ་ཐག་པའི་གསུང་རབ་ཀྱི་རྗེས་སུ་འབྲངས་ནས་ལུས་དང་ངག་དང་སེམས་ཀྱི་མཚན་ཉིད་ལ་སོ་སོར་བརྟགས་aཔས་ངེས་པར་འཚལ་ཏེ།
ཏིང་ངེ་འཛིན་གཞན་གྱི་ཁྱད་པར་ཡང་རྗེ་བཙུན་གྱི་ཞལ་སྔ་ནས་གསོལ་ནས་གོང་ནས་གོང་དུ་ཏིང་ངེ་འཛིན་གྱི་ཁྱད་པར་ཞུ་བར་འཚལ་ལོ།
།བསྐྱེད་པའི་རིམ་པ་ནས་བརྩམས་ཏེ་ལུས་རྣམ་པར་དབེན་པའི་མཐར་ཐུག་པའི་བར་དུ་རྡོ་རྗེ་གསུམ་ལ་སོགས་པས་ཀྱང་མཚན་aཉིད་ལ་ལྷག་པར་མོས་པ་ཙམ་ལགས་ཏེ།
དེ་བས་ན་ལུས་རྣམ་པར་དབེན་པ་ལ་ཡང་ལྷའི་གཟུགས་མེད་དེ།
ལུས་ནི་རྡུལ་ཕྲ་རབ་བསགས་པ་ཙམ་ཡིན་པའི་ཕྱིར་རོ།
།ངག་རྣམ་པར་དབེན་པའི་མཐར་ཐུག་པ་ཡང་འཇུག་པ་ལ་སོགས་པའི་རིམ་གྱིས་རྡོ་རྗེ་བཟླས་པ་ཙམ་ཡོངས་སུ་ཤེས་aཔ་སྟེ།
དེ་ལ་ཡང་ལྷའི་རྣམ་པ་མེད་དེ་སྒྲ་རྣམས་ནི་བྲག་ཅ་ལྟ་བུ་ཡིན་པའི་ཕྱིར་རོ།
།སེམས་རྣམ་པར་དབེན་པའི་མཐར་ཐུག་པ་ཡང་རང་བཞིན་གྱིས་སྣང་བ་ཙམ་ཡོངས་སུ་ཤེས་པ་ཙམ་དུ་ཟད་པས་དེར་ཡང་རྣམ་པ་ཐམས་ཅད་ཀྱི་མཆོག་དང་ལྡན་པའི་ལྷའི་སྐུའི་ངོ་བོར་རྙེད་པར་མི་འགྱུར་ཏེ།
aསེམས་ནི་སྣང་བ་ཙམ་ཡིན་པའི་ཕྱིར་རོ།
།ཕྱིར་རོ[^310K]རིགས་པ་འདིས་ནི་[^311K]ཀུན་རྫོབ་ལ་བརྟེན་ནས་གནས་པ་རྙེད་པར་མི་འགྱུར་རོ།
།དེ་བས་ན་ཡེ་ཤེས་ཙམ་གྱིས་ལྷ་ཉིད་དུ་བསྐྱེད་པ་སློབ་དཔོན་གྱི་ཞལ་སྔ་ལས་རྟོགས་པར་[^312K]བགྱིད་འཚལ་ལོ།
།རྡོ་རྗེ་སློབ་དཔོན་གྱིས་སྨྲས་པ།
སེམས་ཅན་ཆེན་པོ་ལེགས་aསོ་ལེགས་སོ།
།ལྷའི་དེ་ཁོ་ན་ཉིད་བསམ་གྱིས་མི་ཁྱབ་པ་སངས་རྒྱས་ཐམས་ཅད་ཀྱིས་བཤད་པ་[^313K]བླ་མ་བརྒྱུད་པའི་རིམ་པ་ལས་འོངས་པ།
ས་བཅུའི་དབང་ཕྱུག་རྣམས་ཀྱི་ཡང་ཡུལ་མ་ཡིན་པ་དེ་ངས་ཁོང་དུ་ཆུད་པར་བྱའོ།
།རང་གི་སེམས་ཡང་དག་པ་ཇི་ལྟ་བ་བཞིན་དུ་ཡོངས་སུ་ཤེས་aཔ་[^314K]ཞེས་བྱ་བ་ཕུང་པོ་དང་ཁམས་དང་སྐྱེ་མཆེད་རྣམས་ལ་ཡང་མེད་པ།
ཡེ་ཤེས་ཙམ་དུ་ཡོངས་སུ་སྣང་བ་ཙམ་གྱིས་མཚན་ཐམས་ཅད་དང་ལྡན་པའི་ལྷའི་སྐུར་གཟུང་བ་དེ་ཡང་སྒྱུ་མ་དང།
རྨི་ལམ་ལ་སོགས་པའི་དཔེ་རྣམ་པ་བཅུ་གཉིས་ཀྱིས་ཉེ་བར་མཚོན་པ་འདི་ནི་སངས་རྒྱས་རྣམས་ཀྱི་aཡིད་ཀྱི་རང་བཞིན་གྱི་སྐུ་ཡིན་ནོ།
།རྡོ་རྗེ་སློབ་མས་གསོལ་པ།
བརྟེན་པའི་ལུས་མེད་པར་སེམས་ཀྱི་རང་བཞིན་ཡང་མེད་པ[^315K]།
སེམས་མེད་པར་ཡང་ལུས་དམིགས་སུ་མེད་དོ་ཞེས་ལུང་གི་ཚིག་ལས་གསུངས་ན།
དེ་ཇི་ལྟར་ན་སེམས་འབའ་ཞིག་ཙམ་གྱིས་ཕྱག་དང་ཞབས་ལ་སོགས་aཔ་མཚན་ཐམས་ཅད་དང་ལྡན་པའི་ལྷའི་སྐུ་རྫོགས་པར་འགྱུར།
དམིགས་པའི་ལྟ་བ་ཅན་རྣམས་ནི་ལུང་དང་རྟོགས་པ་མེད་པར་ཡིད་ཆེས་པར་མི་འགྱུར་རོ།
།དེ་བས་ན་དེ་རྣམས་དམིགས་སུ་མེད་པའི་ལྷའི་དེ་ཁོ་ན་ཉིད་བདེ་བླག་ཏུ་མངོན་དུ་བྱ་བའི་ཐབས་བཅོམ་ལྡན་འདས་རྡོ་རྗེ་སློབ་དཔོན་aསྟོན་པས་བཤད་དུ་གསོལ།
རྡོ་རྗེ་སློབ་དཔོན་གྱིས་སྨྲས་པ།
སེམས་ཅན་ཆེན་པོ་ལེགས་སོ་ལེགས་སོ།
།གང་མདོ་སྡེ་ལ་སོགས་པའི་ཚུལ་ལ་ཞུགས་པ་དང།
བསྐྱེད་པའི་རིམ་པ་ལ་གནས་པའི་སྒོམ་པ་པོ་རྣམས་ཀྱང་ཆོས་ཐམས་ཅད་སྒྱུ་མ་ལྟ་བུ་དང།
རྨི་ལམ་ལྟ་བུ་དང།
གཟུགས་བརྙན་aལྟ་བུ་ཞེས་དཔེར་བརྗོད་ཅིང་ལྷག་པར་མོས་ཀྱང་དེ་རྣམས་དཔེས་བདག་ལ་བྱིན་གྱིས་བརླབ་པའི་[^316K]མན་ངག་ཤེས་[^317K]ཙམ་གྱིས་ཡིད་ཀྱི་[^318K]རང་བཞིན་གྱི་ལྷའི་སྐུ་རྫོགས་པར་འགྱུར་བ་ཤེས་པར་ནི་མི་འགྱུར་རོ།
།དེ་བས་ན་ངས་རྣལ་འབྱོར་གྱི་[^319K]རྒྱུད་ཀྱི་རྗེས་སུ་འབྲངས་ནས་རྡོ་རྗེ་སེམས་དཔའ་རྫོགས་པར་འགྱུར་བའི་aརྒྱུ་དང་རྐྱེན་ཁྱོད་ལ་ཁོང་དུ་ཆུད་པར་བྱའོ།
།བདེན་པར་ན་སེམས་ནི་དབྱིབས་དང་ཁ་དོག་དང་བྲལ་བ་སྣང་བ་ཙམ་ནམ་མཁའ་དང་མཉམ་པའི་ངོ་བོ་ཉིད་དོན་དམ་པའི་བདེན་པ་དང་འདྲ་བར་རེག་པར་དཀའ་བའོ།
།དེ་ལྟ་མོད་ཀྱི་སྣང་བ་ཙམ་གྱི་སྣང་བ་གསུམ་པོ་རླུང་ལ་བརྟེན་པར་གྱུར་aཔ་དང།
ཐུན་མོང་དུ་གྱུར་པས་ཡང་བ་[^320K]སྟེ།
དེ་བས་ན་རླུང་གིས་[^321K]རྣམ་པར་ཤེས་པ་བཅིངས་པ་ཡིན་ནོ།
།དེ་ནས་ཤེས་རབ་དང་ཐབས་ཀྱི་སྣང་བ་གཉིས་འོད་ཟེར་ལྔ་དང་བཅས་ཤིང་སྣ་ཚོགས་པའི་ཡོན་ཏན་ཐམས་ཅད་དང་ལྡན་པའི་སྒྱུ་མ་ལྟ་བུའི་ལྷའི་སྐུ་འབྱུང་བར་འགྱུར་རོ།
།འདིའི་བཞོན་པ་གང་ཡིན་aཞེ་ན།
རླུང་ཞེས་བྱ་བ་སྟེ་སེམས་རྡོ་རྗེ་གང་ཡིན་པ་དེ་ལྟ་བུའི་རླུང་ལ་ཞོན་ནས།
གང་དུ་འདོད་པ་དེར་འཕོ་བར་འགྱུར་རོ།
།རྣམ་པར་ཤེས་པ་འཕོ་བའི་མདོ་ལས་ཀྱང་གསལ་བར་གསུངས་ཏེ།
བཅོམ་ལྡན་འདས་ཀྱིས་བཀའ་སྩལ་པ།
སྨན་ཆེན་ངས་ཚིགས་སུ་བཅད་པ་ཕྱེད་ཀྱི་དོན་གྱི་ཕྱིར་བྲག་གི་aརྩེ་མོ་ནས་ལུས་བོར་ཏེ་དཀའ་བ་རྣམ་པ་བརྒྱ་སྟོང་དུ་མ་[^322K]ཉམས་སུ་མྱོང་ངོ་།
།སྨན་ཆེན་ཁྱོད་ཅི་དང་ཅི་འདོད་པ་དྲིས་ཤིག་དང།
ངས་ཁྱོད་ལ་ལན་གདབ་བོ།
དེ་སྐད་ཅེས་བཀའ་སྩལ་པ་དང།
བཅོམ་ལྡན་འདས་ལ་སྨན་ཆེན་གྱིས་འདི་སྐད་ཅེས་གསོལ་ཏོ།
།བཅོམ་ལྡན་འདས་རྣམ་པར་ཤེས་པ་aའདིའི་རང་བཞིན་ཅི་ལགས།
བཅོམ་ལྡན་འདས་ཀྱིས་བཀའ་སྩལ་པ།
སྨན་ཆེན་སྒྱུ་མ་མཁན་གྱི་མིའི་རང་བཞིན་གང་ཡིན་པ་དང།
མིའི་གྲིབ་མ་ཆུའི་ནང་དུ་འབྱུང་བ་གསལ་བ་མ་ཡིན་ཞིང་མི་གསལ་བའི་རང་བཞིན་གང་ཡིན་པ་དང།
མིག་དང་ནམ་མཁའི་རང་བཞིན་གང་ཡིན་པ་aདང[^323K]སྲིད་པའི་རང་བཞིན་གང་ཡིན་པ་དེ་བཞིན་ནོ།
།གང་ཡང་སྨན་ཆེན་ཁྱོད་ཀྱིས་སྐྱེ་བ་མེད་པ་ཉིད་ཀྱིས་ཇི་ལྟར་ཐོག་མར་འཆི་བས་བྱས་པའི་གཟུགས་བལྟ་བར་བྱ་ཞེས་བྱ་བ་བཤད་པར་བྱའོ།
།འདི་ལྟ་སྟེ།
ཆུའི་ནང་དུ་བྱུང་བའི་སྐྱེས་བུའི་གྲིབ་མའི་གཟུགས་བཞིན་དུ་བལྟ་བར་བྱའི་[^324K]དེའི་ནང་aདུ་བྱུང་བའི་སྣང་བ་བཞིན་དུ་ནི་[^325K]བལྟ་བར་མི་བྱའོ།
།ཡང་སྨན་ཆེན་དེའི་མགོ་བོ་དང་ལག་པ་དང་རྐང་པ་དང་ལྡན་པར་གྱུར་པ་ཡང་ཆུའི་ནང་དུ་བྱུང་བའི་སྐྱེས་བུ་ཉིད་བཞིན་ནོ།
།དེ་ལ་ནི་གྲང་བའམ་དྲོ་བའམ་ལུས་དུབ་པ་ལ་སོགས་པ་མེད་དེ།
དེ་ལ་ཤ་དང་ཉ་ཤ་ལ་སོགས་པ་མི་སྲིད་པའི་ཕྱིར་དང།
aགྲིབ་མ་ནི་ཁམས་ཀྱིས་རྣམ་པར་གཞིག་མི་ནུས་པའི་ཕྱིར་རོ།
།དེ་ན་ཆུའི་ནང་དུ་བྱུང་བའི་སྐྱེས་བུའི་གཟུགས་བརྙན་ནི་བདེ་བའི་སྒྲའམ་སྡུག་བསྔལ་བའི་སྒྲ་བརྗོད་པར་མི་འགྱུར་རོ།
།དེ་བཞིན་དུ་རྣམ་པར་ཤེས་པ་འདི་ཡང་ཐོག་མར་འཆི་བའི་ལུས་ཀྱི་རང་བཞིན་ཡོངས་སུ་སྤངས་ནས་དེས་བྱས་aཔའི་གཟུགས་སུ་གྱུར་པའོ།
།དེ་ལྟར་བྱིས་པ་སོ་སོའི་སྐྱེ་བོ་སྲིད་པ་བར་མ་པ་ཞེས་བྱ་བའི་འཁོར་བའི་རྒྱུར་འགྱུར་རོ།
།དེ་ཉིད་བླ་མ་བརྒྱུད་པའི་རིམ་གྱིས་དེ་བཞིན་གཤེགས་པ་ཐམས་ཅད་ཀྱི་མན་ངག་ཐོབ་པ་རྣམས་ནི་བདག་ལ་བྱིན་གྱིས་བརླབ་པ་[^326K]ཞེས་བྱ་བ་འདི་ལྟར་རྩིག་པའི་རས་རིས་མེ་ལོང་གི་aནང་དུ་ཉེ་བར་སྣང་བ་དེ་བཞིན་དུ་རྡོ་རྗེ་སེམས་དཔའི་[^327K]སྐུའི་ངོ་བོ་ཉིད་ཀྱིས་བདག་ཉིད་སྤྲུལ་ཏེ།
རྣམ་པ་ཐམས་ཅད་ཀྱི་མཆོག་དང་ལྡན་པ་སྐུ་བལྟ་བས་ཆོག་མི་ཤེས་པ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ལ་སོགས་པས་ལུས་ལ་བརྒྱན་པ་སྟེ།
མདོར་ན་སངས་རྒྱས་ཐམས་ཅད་ཀྱི་ཡོན་ཏན་གྱིས་aབརྒྱན་པ་ཞེས་པའི་བར་དུའོ།
།ཇི་སྐད་དུ་བཅོམ་ལྡན་འདས་ཀྱིས་རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་ལས།
འཇའ་ཚོན་ལྟ་བུའི་ལུས་དག་ནི།
།དེ་ཉིད་བསྒོམས་པས་ཐོབ་པར་འགྱུར།
།ཞེས་གསུངས་སོ།
།འདིའི་དོན་ནི་འདི་ཡིན་ཏེ།
འཇའ་ཚོན་ཞེས་བྱ་བ་ནི་ལྷའི་དབང་པོའི་aགཞུ་སྟེ།
དེ་ཡང་གང་ཞེ་ན།
དངོས་སུ་འོད་ཟེར་ལྔས་ཉེ་བར་མཚོན་པ་སྟེ།
ཇི་ལྟར་འཇའ་ཚོན་ནམ་མཁའི་དཀྱིལ་ན་ཁ་དོག་ལྔའི་དབྱེ་བ་ཡོངས་སུ་གསལ་བ་ཡིན་ཏེ།
ལུས་ཀྱང་དེ་དང་འདྲ་བར་[^328K]ཉེ་བར་མཚོན་པའི་ཕྱིར།
འཇའ་ཚོན་ལྟ་བུའི་ལུས་དག་ནི།
།ཞེས་བྱ་བའི་[^329K]དོན་ཏོ།
།དེ་aཉིད་བསྒོམས་པས་ཐོབ་པར་འགྱུར།
།ཞེས་བྱ་བ་ནི་བླ་མ་ལས་མན་ངག་ཡང་དག་པར་ཐོབ་ནས་དེ་ཁོ་ན་ཉིད་བསྒོམ་ཞིང་དོན་དམ་པའི་བདེན་པ་ལ་དམིགས་པས་འཐོབ་པའི་དོན་ཏོ།
།རྡོ་རྗེ་སློབ་མས་གསོལ་པ།
བཅོམ་ལྡན་འདས་སོམ་ཉིར་གྱུར་པ་གཞན་འགའ་ཞིག་བདག་ལ་མཆིས་ཏེ།
aཅིའི་ཕྱིར་ཡུན་རིང་པོར་གཉིད་ལོག་ནས་ཅིའི་ཕྱིར་ལུས་ཀྱི་ཁོག་པ་བོར་ཏེ།
རྨི་ལམ་དུ་སུམ་ཅུ་རྩ་གསུམ་པའི་གནས་སམ།
ཡུལ་ཕྱོགས་གཞན་དག་ཏུ་སོང་ནས་འདོད་པའི་ཡོན་ཏན་ལྔ་ཉམས་སུ་མྱོང་སྟེ།
ཡང་ཡུལ་འདིར་འོངས་ནས་ཅིའི་ཕྱིར་རྨི་ལམ་ན་དགེ་བ་དང་མི་དགེ་བ་aམཐོང་བའི་འབྲས་བུ་ཐོབ་པར་འགྱུར།
དེ་བཞིན་དུ་གཉིད་ལོག་པའམ།
གཉིད་མ་ལོག་པའི་གནས་སྐབས་དག་ཅི་ཐ་དད་པར་མཆིས་སམ།
འོན་ཏེ་མ་མཆིས།
རྡོ་རྗེ་སློབ་དཔོན་གྱིས་སྨྲས་པ།
སེམས་ཅན་ཆེན་aཔོ་ལེགས་སོ་ལེགས་སོ།
།ཐོག་མ་མེད་པའི་རང་བཞིན་ཅན་གྱི་ལུས་ལ་དངོས་པོར་བལྟས་ནས་འཛིན་པ་རྣམས་ཀྱི་[^330K]ཐེ་ཚོམ་བསལ་བའི་ཕྱིར་དང།
བདག་ལ་བྱིན་གྱིས་བརླབ་པར་བཤད་པ་རྣམ་པར་གསལ་བར་བྱ་བའི་ཕྱིར་རྨི་ལམ་གྱི་མཚན་ཉིད་ཡོངས་སུ་འདྲི་བར་བྱེད་པ་aལེགས་སོ་ལེགས་སོ།
།དེ་བས་ན་རྨི་ལམ་གྱི་སྒོ་ནས་གཟུགས་བརྙན་དུ་བཤད་པའི་ལྷའི་སྐུ་ཐམས་ཅད་ཀྱི་སོ་སོ་རང་རིག་པར་གྱུར་པ་རྒྱུད་དང་མདོ་སྡེ་རྣམས་ཀྱི་རྗེས་སུ་འབྲངས་ནས་རབ་ཏུ་རྟོགས་པར་བྱ་ཡིས་རྩེ་གཅིག་པའི་སེམས་ཀྱིས་ཉོན་ཅིག
།ཕུང་པོ་ཁམས་དང་སྐྱེ་མཆེད་aདབང་སོགས་ལ།
།ཤེས་པ་གཉིས་པོ་དེ་འདིར་རབ་འདུས་ནས།
།སྟོང་ཆེན་གྱུར་པ་གང་ཞིག་གཉིད་ལོག་པ།
།རླུང་གི་ཤུགས་ཀྱིས་རྨི་ལམ་མཐོང་བར་འགྱུར།
།རྨི་ལམ་སད་ལ་བྱེ་བྲག་གཞན་མེད་པར།
།ཀུན་དུ་རྟོག་པས་རྨི་ལམ་འབྲས་འདོད་པས།
།འགྲོ་བ་ཉིན་མཚན་aཉེ་བར་གཉིད་ལོག་ཅིང།
།ས་མཐུག་གྱུར་པས་རབ་ཏུ་[^331K]རིང་གཉིད་ལོག
།འབྲས་བུ་མ་སྨིན་བྱས་པའི་ལས་རྣམས་ཀྱིས།
།སྐྱེ་འདིར་རླུང་ནི་སླར་ཡང་འཇུག་པར་འགྱུར།
།འབྲས་བུ་སྨིན་པར་གྱུར་ན་རླུང་འདི་ཉིད།
།འཇིག་རྟེན་འཆི་བ་གཞན་དུ་མྱུར་འགྲོར་འགྱུར།
།ཇི་ལྟར་aཕྱོགས་བཅུར་བཞུགས་པའི་རྒྱལ་དབང་པོ།
།དེ་ཡི་སྐུ་ལ་རྐང་རུས་ཤ་མེད་ཀྱང།
།སེམས་ཅན་ཕན་ཕྱིར་ཁམས་ལ་འཇུག་མཛད་ཅིང།
།སྤྲུལ་པའི་སྐུ་ཡིས་བྱ་བ་མཛད་པ་ཡིན།
།རིམ་པ་དེ་བཞིན་གཉིད་ལོག་སད་པའི་སེམས།
འབྲས་བུ་འདོད་པའི་རྣམ་རྟོག་དྲ་བ་ཅན།
།དེ་aབས་ཆོས་ཀུན་རྨི་ལམ་ལྟ་བུ་སྟེ།
།བདེན་དང་བརྫུན་པ་དག་ཀྱང་ཡོད་མ་ཡིན།
།ཞེས་བྱའོ།
།དོན་འདི་ཉིད་གསལ་བར་བྱ་བའི་ཕྱིར་ལས་ཀྱི་སྒྲིབ་པ་ཐམས་ཅད་རྣམ་པར་དག་པའི་མདོ་ལས་ཀྱང།
དགེ་སློང་འདི་ཇི་སྙམ་དུ་སེམས།
ཅི་ཁྱོད་ཀྱིས་གཉིད་ལོག་པའི་རྨི་ལམ་ན་ཀུན་དུ་རྟོག་aཔའི་ཚེ་འདོད་ཆགས་སྤྱོད་པ་མྱོང་ངམ།
གསོལ་པ།
བཅོམ་ལྡན་འདས་མྱོང་ལགས་སོ།
།བཅོམ་ལྡན་འདས་ཀྱིས་བཀའ་སྩལ་པ།
དགེ་སློང་སེམས་ཀྱིས་འདོད་ཆགས་སྤྱད་པར་ཁྱོད་ཀྱིས་མི་ཤེས་སམ།
གསོལ་པ།
བཅོམ་ལྡན་འདས་དེ་ནི་དེ་ལྟ་བུ་ལགས་སོ།
།བཅོམ་aལྡན་འདས་ཀྱིས་བཀའ་སྩལ་པ།
དགེ་སློང་ཅི་ཁྱོད་ཀྱིས་རྨི་ལམ་གྱི་སེམས་དང།
གཉིད་མ་ལོག་པའི་སེམས་འདི་ལ་བྱེ་བྲག་དང་ཐ་དད་དུ་བྱ་བ་ཞིག་ཡོད་པར་མཐོང་ངམ།
གསོལ་པ།
བཅོམ་ལྡན་འདས་བདག་གིས་ནི་རྨི་ལམ་གྱི་སེམས་དང་གཉིད་མ་ལོག་པའི་སེམས་aལ་[^332K]ཐ་དད་དུ་བགྱི་བ་ཅུང་ཟད་ཀྱང་མ་མཐོང་ལགས་སོ།
།བཅོམ་ལྡན་འདས་ཀྱིས་བཀའ་སྩལ་པ།
དགེ་སློང་འདི་ཇི་སྙམ་དུ་སེམས།
ཆོས་ཐམས་ཅད་ནི་རྨི་ལམ་ལྟ་བུའོ་ཞེས་ངས་མ་བསྟན་ཏམ།
གསོལ་པ།
བཅོམ་ལྡན་འདས་དེ་ནི་དེ་ལྟར་ལགས་སོ་ཞེས་གསོལ་པ་དང།
aབཅོམ་ལྡན་འདས་ཀྱིས་དོན་འདི་ཉིད་གསལ་བར་བྱ་བའི་ཕྱིར་གསང་བ་འདུས་པ་ཞེས་བྱ་བ་རྣལ་འབྱོར་ཆེན་པོའི་རྒྱུད་ལས་ཀྱང།
ཀྱེ་བཅོམ་ལྡན་འདས་དེ་བཞིན་གཤེགས་པ་ཐམས་ཅད་འདི་ལྟ་སྟེ།
དཔེར་ན་བྱང་ཆུབ་ཀྱི་སེམས་ནི་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་འབྱུང་aབར་བྱེད་པ་རྡོ་རྗེའི་གནས་ལྟ་བུ་སྟེ།
བྱང་ཆུབ་ཀྱི་སེམས་དེ་ཡང་ལུས་ལ་མི་གནས།
ངག་ལ་མི་གནས།
སེམས་ལ་མི་གནས་སོ།
།ཆོས་གང་ཁམས་གསུམ་ན་མི་གནས་པ་དེ་ལ་སྐྱེ་བ་ཡང་མེད་དེ།
འདི་ནི་ཡེ་ཤེས་འབྱུང་བའི་རྡོ་རྗེའི་གནས་དེ་ཡིན་ནོ།
།ཀྱེ་བཅོམ་ལྡན་aའདས་དེ་བཞིན་གཤེགས་པ་ཐམས་ཅད་རྨི་ལམ་འདི་ནི་བདག་གིས་ཁམས་གསུམ་དུ་རྨི་ལམ་མཐོང་བར་བྱའོ་སྙམ་དུ་མི་སེམས་སོ།
།མི་ཡང་བདག་གིས་རྨི་ལམ་མཐོང་ངོ་སྙམ་དུ་མི་སེམས་ཏེ།
ཁམས་གསུམ་གྱི་བྱ་བ་དེ་རྣམས་ལྟ་བུ་[^333K]རྨི་ལམ་ལྟ་བུ་རྨི་ལམ་དང་འདྲ་བ་རྨི་ལམ་ལས་aབྱུང་བའོ།
།དེ་བཞིན་དུ་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཕྱོགས་བཅུའི་འཇིག་རྟེན་གྱི་ཁམས་ཀྱི་སངས་རྒྱས་དང་བྱང་ཆུབ་སེམས་དཔའ་ཇི་སྙེད་པ་རྣམས་དང།
སེམས་ཅན་ཇི་སྙེད་པ་ཐམས་ཅད་ཀྱང་རྨི་ལམ་ལྟར་བདག་མེད་པའི་གནས་སུ་རིག་པར་བྱའོ་ཞེས་aགསུངས་པ་དང།
སྒྱུ་མ་ལྟ་བུའི་ཏིང་ངེ་འཛིན་འདི་ཉིད་གསལ་བར་བྱ་བའི་ཕྱིར་ཡེ་ཤེས་རྡོ་རྗེ་ཀུན་ལས་བཏུས་པ་ཞེས་བྱ་བ་རྣལ་འབྱོར་ཆེན་པོའི་རྒྱུད་ལས་ཀྱང།
སེམས་དང་སེམས་ལས་བྱུང་བའི་རྣལ་འབྱོར་ཆེན་པོ་ནི་བདེ་བ་ཆེན་པོའི་ཏིང་ངེ་འཛིན་ཏོ།
།དེ་aནི་སྒྱུ་མའི་དཔེས་ཉེ་བར་མཚོན་པ་སྟེ།
དེ་བས་ན་སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་སྙེད་ཀྱི་དེ་བཞིན་གཤེགས་པ་ཐམས་ཅད་ནི་སྒྱུ་མ་ལྟ་བུ་དང།
ཆུ་ཟླ་ལྟ་བུ་དང།
མིག་ཡོར་ལྟ་བུ་དང།
སྨིག་རྒྱུ་ལྟ་བུ་དང།
རྨི་ལམ་ལྟ་བུ་[^334K]དང།
བྲག་ཅ་དང།
དྲི་ཟའི་གྲོང་ཁྱེར་དང།
aམིག་འཕྲུལ་དང།
འཇའ་ཚོན་དང།
གློག་དང།
ཆུའི་ཆུ་བུར་དང།
མེ་ལོང་གི་གཟུགས་བརྙན་ཏེ།
སྒྱུ་མའི་དཔེ་བཅུ་གཉིས་ཀྱིས་བདེ་བ་ཆེན་པོའི་ཏིང་ངེ་འཛིན་ཉེ་བར་མཚོན་པར་འགྱུར་བ་ཡིན་ཏེ།
དེ་ལྟར་ཕྱོགས་བཅུའི་འཇིག་རྟེན་གྱི་ཁམས་ན་གནས་པའི་དེ་བཞིན་གཤེགས་aཔ་ཐམས་ཅད་འཁོར་བ་ཇི་སྲིད་པའི་བར་དུ་སྒྱུ་མ་ལྟ་བུའི་ཏིང་ངེ་འཛིན་གྱིས་བཞུགས་ནས་འདོད་པའི་ཡོན་ཏན་ལྔ་རྣམས་ཀྱིས་རོལ་པར་མཛད་ཅིང་དགའ་བར་མཛད་པས་ཡོངས་སུ་སྤྱོད་པར་མཛད་ལ།
ཐམས་ཅད་མཁྱེན་པའི་ཡོན་ཏན་དང་ལྡན་པས་བདག་ཉིད་བཞེད་པ་ཙམ་གྱིས་སངས་aརྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་གཤེགས་པར་མཛད་དོ།
།དེ་ལྟར་དུས་གསུམ་གྱི་འཁོར་བའི་སྡུག་བསྔལ་རྗེས་སུ་དྲན་ནས་རྣམ་པར་གྲོལ་བར་འདོད་པས་རྡོ་རྗེ་སློབ་དཔོན་འབད་པས་མཉེས་པར་བྱས་ལ་བདག་ལ་བྱིན་གྱིས་བརླབ་པའི་རིམ་པའི་མན་ངག་ཐོབ་ནས།
དེ་རྣམ་aཔར་དག་པའི་ཐབས་བཙལ་བར་བྱའོ།
།ཀུན་རྫོབ་ཀྱི་བདེན་པ་བསྡུས་པའི་ཐེ་ཚོམ་གཅོད་པ་སྟེ་ལེའུ་དྲུག་པའོ།།
།།རྡོ་རྗེ་སློབ་མས་གསོལ་པ།
ཀུན་རྫོབ་ཀྱི་བདེན་པ་ལ་ནི་སོམ་ཉི་མ་མཆིས་ན།
ད་ནི་སྣང་བ་རྣམ་པར་དག་པའི་གནས་དོན་དམ་པའི་བདེན་པའི་ཆ་བླ་མའི་ཞལ་aསྔ་ནས་ཀྱི་བཀའ་དྲིན་གྱིས་ཆེས་ཤེས་པར་འཚལ་ལོ།
།རྡོ་རྗེ་སློབ་དཔོན་གྱིས་སྨྲས་པ།
ཀུན་རྫོབ་ཀྱི་བདེན་པ་ཞེས་བྱ་བ་ནི་བདག་ལ་བྱིན་གྱིས་བརླབ་པའི་རིམ་གྱིས་རྡོ་རྗེ་སེམས་དཔའི་སྐུར་རྫོགས་པ་ནི་སྒྱུ་མའི་དཔེ་བཅུ་གཉིས་ཀྱིས་རབ་ཏུ་བསྟན་པར་ནུས་ཀྱི་དོན་དམ་པའི་བདེན་aཔ་ནི་ཡང་ལུས་མེད་པ།
དཔེ་མེད་པ།
རྩོམ་པ་ཐམས་ཅད་དང་བྲལ་བ་སོ་སོ་རང་གིས་རིག་པ་སྟེ།
དེ་བས་ན་བླ་མའི་ཁ་ལས་བསྟན་པ་མེད་པར་ཤེས་པར་མི་འགྱུར་རོ།
།ཇི་སྐད་དུ་གསུངས་པའི་ཚིག་ལས་ཀྱང།
ཇི་ལྟར་མར་མེ་བུམ་ནང་གནས།
།ཕྱི་རོལ་དུ་ནི་སྣང་མི་aའགྱུར།
།བུམ་པ་དེ་ཉིད་བཅག་གྱུར་ན།
།དེ་འོག་མར་མེ་འོད་སྣང་འགྱུར།
།དེ་བཞིན་བུམ་པ་རང་ལུས་ཉིད།
།དེ་ཉིད་མར་མེ་ལྟ་བུ་ཉིད།
།བླ་མའི་ཁ་ཡིས་ལེགས་བཅག་ན།
།སངས་རྒྱས་ཡེ་ཤེས་གསལ་བར་འགྱུར།
།ནམ་མཁའ་ལས་ནི་ནམ་མཁའ་འབྱུང།
།མཁའ་aཡིས་ནམ་མཁའ་མཐོང་འགྱུར་བའི།
།དེ་ཉིད་བླ་མའི་ཁ་ཉིད་ལས།
།སྦྱོར་བ་ལེགས་པར་སྟོན་པ་ཡིན།
།ཞེས་གསུངས་ཏེ།
རིགས་པ་འདིས་ན་སྒྲའི་རྣམ་པ་ལས་བྱུང་བ་ཡིན་པས་ཐོག་མ་དང་ཐ་མ་མེད་ཅིང།
དངོས་པོ་མེད་པའི་ངོ་བོ་ཉིད་གཟུང་བ་དང་འཛིན་པ་དང་བྲལ་བ་ནི་aཀུན་རྫོབ་ཀྱི་བདེན་པའི་མཚན་ཉིད་ཀྱི་སྒྲ་གང་ཡིན་པའི་སྒོ་ནས་རབ་ཏུ་བསྟན་པའོ།
།དོན་དམ་པའི་བདེན་པ་དེ་ཡང་མ་བཅོས་པའི་ནམ་མཁའ་དང་མཉམ་པ་དྲི་མ་མེད་པའི་ངོ་བོ་ཉིད་དེ་དོན་འདི་ཉིད་གསལ་བར་བྱ་བའི་ཕྱིར་ཚུལ་གཅིག་པར་བསྟན་པའི་མདོ་ལས།
ཆོས་འདི་སྒྲ་སྐད་aདག་གིས་ལུང་བསྟན་ཏེ།
།ཆོས་དང་སྒྲ་དག་འདིར་ནི་རྙེད་མི་འགྱུར།
།ཆོས་ཉིད་ཚུལ་གཅིག་དངོས་ལའང་འཇུག་བྱེད་པ།
།བཟོད་མཆོག་བླ་ན་མེད་ལ་རེག་པར་[^335K]འགྱུར།
།ཞེས་གསུངས་སོ།
།དེ་ལྟར་རྒྱུ་དང་འབྲས་བུ་གཉིས་སུ་མེད་པར་[^336K]ཁོང་དུ་ཆུད་པའི་སློབ་མས་བླ་མས་[^337K]aབསྟན་པའི་ལུང་ཐོབ་ནས་རྒྱུད་ལས་ཇི་སྐད་བཤད་པའི་ཆོ་ག་དང།
འབྱོར་པ་ཅི་ཡོད་པས་ཚོགས་ཀྱི་དཀྱིལ་འཁོར་བྱས་ལ་ནམ་ཕྱེད་ན་ལེགས་པར་བསླབས་པའི་[^338K]ཕྱག་རྒྱ་ལུས་དྲི་ཞིམ་པོས་བྱུགས་ཤིང་རྒྱན་ཐམས་ཅད་ཀྱིས་བརྒྱན་པ་བླ་མ་ལ་ཕུལ་ཏེ།
གསང་བ་དང་དེ་ལས་གཞན་aཔའི་མཆོད་པས་ཡང་དག་པར་མཆོད་ལ་བླ་མའི་མདུན་དུ་པུས་མོ་གཡས་པའི་ལྷ་ང་ས་ལ་བཙུགས་ཏེ།
ཐལ་མོ་སྦྱར་བ་བྱས་ལ་འཁོར་བ་ལས་སྐྱོབ་པའི་ཡིད་ཀྱིས་སློབ་དཔོན་ལ་དེ་བཞིན་གཤེགས་པ་མངོན་སུམ་བཞིན་དུ་ལྷག་པར་མོས་པ་དང།
བསྟོད་པའི་མཆོད་པ་འདིས་aམངོན་པར་བྱང་ཆུབ་པར་གསོལ་བ་གདབ་པར་བྱའོ།
།མཆོག་སྦྱིན་རྡོ་རྗེ་མཆོག་ཁྱོད་འདུད།
།ཡང་དག་མཐའ་གྱུར་ཁྱོད་ལ་འདུད།
།སྟོང་ཉིད་ལས་བྱུང་ཁྱོད་ལ་འདུད།
།སངས་རྒྱས་བྱང་ཆུབ་ཕྱག་འཚལ་འདུད།
།མངོན་པར་བྱང་ཆུབ་མཐོང་བ་ནི།
།སློབ་དཔོན་aཆེན་པོ་བདག་འཚལ་ལོ།
།སངས་རྒྱས་ཀུན་གྱི་ཡེ་ཤེས་ཆེ།
།ཐམས་ཅད་སྟོང་པ་བླ་ན་མེད།
།རང་མྱོང་མཚན་ཉིད་གཅིག་པ་ཉིད།
།སེམས་དཔའ་ཆེན་པོ་སྩལ་དུ་གསོལ།
།ལས་དང་སྐྱེ་ལས་རྣམ་གྲོལ་པའི།
།ཚེ་འདིར་བྱང་ཆུབ་ཉིད་འཐོབ་པ།
།ཁྱེད་ཞབས་པདྨ་aསྤངས་ནས་ནི།
།གཙོ་བོ་གཞན་དུ་སྐྱབས་མ་མཆིས།
།འགྲོ་བའི་དཔའ་བོ་ཐུབ་ཆེན་པོ།
།དེ་བས་སངས་རྒྱས་མཆོག་མཉེས་མཛོད།
།དེ་ལྟར་གསོལ་བའི་ཆོ་ག་མཆོག
།དམ་པ་དེ་ནི་ཐོས་གྱུར་ནས།
།བླ་མ་དཔལ་ལྡན་ཡོན་ཏན་མཚོ།
།སྙིང་རྗེས་སློབ་མ་ལ་སྐྱེད་ལ།
།aབཞིན་ནི་རབ་ཏུ་དང་གྱུར་པས།
།རང་གི་བརྩེ་བས་རབ་དགའ་ཞིང།
།རྣལ་འབྱོར་རྒྱུད་ལས་བྱུང་བའི་མཆོག
།དམ་ཚིག་བཟང་པོ་བསྟན་པར་བྱ།
།དེ་ནས་སློབ་དཔོན་སྙོམས་ཞུགས་ནས།
།བུམ་པའམ་ཡང་ན་དུང་ཆོས་སུ།
།བྱང་ཆུབ་སེམས་ནི་གཞག་པར་[^339K]བྱ།
།དེ་ནས་སློབ་aམ་དེ་བོས་ཏེ།
།སངས་རྒྱས་ཀུན་གྱིས་བྱིན་བརླབས་ལ།
།རྒྱལ་བའི་ཕྱག་རྒྱར་བཅས་པ་ཡིས།
།དམ་ཚིག་དག་ནི་བསྟན་པར་བྱ།
།རྡོ་རྗེ་ཅན་ནི་གཉིས་པ་ཡིས།
།དབང་བསྐུར་བ་ནི་སྦྱིན་པར་བྱ།
།བཀྲ་ཤིས་སྒྲ་ནི་བསྒྲགས་པ་དང།
།རོལ་མོའི་སྒྲ་སྐད་སྣ་ཚོགས་ཀྱིས།
།ཁམས་aགསུམ་པ་ཡི་དབང་བསྐུར་བས།
།སློབ་མ་འདུད་ཅིང་ཐལ་སྦྱར་བ།
།དེར་ནི་རབ་ཏུ་བསྐུལ་བ་ཡིས།
།རྗེས་སུ་གནང་བ་དེ་ནས་སྦྱིན།
།ཕྲེང་བ་ཆུ་དང་རྫོགས་སངས་རྒྱས།
།རྡོ་རྗེ་དྲིལ་བུ་མེ་ལོང་དང།
།མིང་དང་སློབ་དཔོན་རྗེས་གནང་སྟེ།
།དབང་བསྐུར་རིམ་པ་འདི་ཡིན་ནོ།
།དེ་ནས་aབྱང་ཆུབ་མཚན་ཉིད་ནི།
།བླ་མ་བརྒྱུད་རིམ་ལས་འོངས་པ།
།མན་ངག་གི་ནི་གཞི་ཐོབ་པ།
།དེ་ནས་དེ་ལ་སྦྱིན་པར་བྱ།
།དེ་ལ་མངོན་པར་བྱང་ཆུབ་པའི་རིམ་པ་ནི་རྣམ་པ་གཉིས་ཏེ།
།འདི་ལྟ་སྟེ་ཕྱི་དང་ནང་གིའོ།
།དེ་ལ་དང་པོར་ཕྱིའི་བསྟན་པར་བྱ་སྟེ།
།ཐོ་རངས་ཀྱི་ཐུན་མཚམས་སུ་aམ་རིག་པའི་སྣང་བ་འདས་ནས་ཇི་སྲིད་ཉི་མ་གསལ་བར་མ་གྱུར་པ་སྟེ།
འདི་ལ་ནི་འོད་གསལ་བ་དྲི་མ་མེད་པའི་རྣམ་པ་གསལ་ཞིང་ལུས་དང་ངག་དང་ཡིད་དང་བྲལ་བ་ཐམས་ཅད་སྟོང་པའི་མཚན་ཉིད་ཅན་ནོ།
།ཉི་མ་ཤར་བ་ནི་སྣང་བ་མཆེད་པའོ།
།ཉི་མ་ནུབ་པའི་ཐུན་མཚམས་སུ་མ་aརིག་པའོ།
།ཟླ་བ་ཤར་བའི་ཚེ་ནི་སྣང་བའོ།
།དེ་ལྟར་སྟོང་པ་ཉིད་རྣམ་པ་བཞི་ཕྱི་རོལ་ལ་ངེས་པར་བསྟན་པ་བཤད་ནས།
ད་ནི་ནང་གི་མངོན་པར་བྱང་ཆུབ་པ་སོ་སོ་རང་གིས་རིག་པའི་མཚན་ཉིད་ཅན་རིམ་པ་འདིས་བསྟན་པར་བྱ་སྟེ།
དང་པོར་སྨིག་རྒྱུ་ལྟ་བུ་ལ་འོད་ཟེར་ལྔའི་aཚོགས་དང་ལྡན་པར་མཐོང་ངོ་།
།གཉིས་པ་ནི་སྣང་བ་སྟེ།
ཟླ་བའི་འོད་ཟེར་ལྟ་བུའོ།
།གསུམ་པ་ནི་སྣང་བ་མཆེད་པ་སྟེ་ཉི་མའི་འོད་ཟེར་ལྟ་བུའོ།
།བཞི་པ་ནི་སྣང་བ་ཐོབ་པ་སྟེ་མུན་པ་ལྟ་བུའོ།
།དེ་ནས་མུན་པ་དང་བྲལ་བའི་སྐད་ཅིག་ལ་འོད་གསལ་བ་སྟེ།
ཤིན་ཏུ་གསལ་བ་རྟག་ཏུ་aསྣང་བའི་མཚན་ཉིད་ཅན་དོན་དམ་པའི་བདེན་པའི་རང་གི་མཚན་ཉིད་ཡེ་ཤེས་ཀྱི་མིག་གིས་མཐོང་ངོ་།
།དེ་ལྟར་ཐམས་ཅད་སྟོང་པ་ཉིད་མངོན་སུམ་དུ་བྱས་ནས་རིམ་པ་འདིས་བསམ་གཏན་རྣམ་པ་ཉིད་[^340K]ལ་དམིགས་པར་བྱེད་དོ།
།དེའི་རིམ་པ་ནི་འདི་ཡིན་ཏེ།
ཆུ་བོའམ་ལྟེང་ཀའི་ཆུ་ནི་དྲི་མེད་aདག་ལ་གོར་བུ་གནས་པ་ལྟར།
།དེ་བཞིན་དེ་ལ་རིམ་གྱིས་རྗེས་སུ་གཞིག་པར་བྱེད་པས་རྣལ་འབྱོར་པས་ནི་རྟག་ཏུ་བསམ།
།མེ་ལོང་ལ་ནི་རླུང་དག་རིམ་གྱིས་ཟད་པར་བྱེད་པ་བཞིན་དུའང་བལྟ་བྱ་སྟེ།
།རིལ་པོར་འཛིན་ལའང་བྱ་བའི་རིམ་པ་འདིར་ནི་དེ་བཞིན་ཡང་དག་བརྟག
།ད་ནི་aམིང་ལ་མངོན་པར་ཞེན་པ་རྣམས་ཀྱིས་འཁྲུལ་པ་བསལ་བར་བྱ་བའི་ཕྱིར་དོན་དམ་པའི་བདེན་པའི་མིང་གི་རྣམ་གྲངས་འགའ་ཞིག་ལ་འཇུག་པར་བྱ་སྟེ།
དེ་ལ་དང་པོར་ནི་འོད་གསལ་བ་དང།
ཐམས་ཅད་སྟོང་པ་དང།
སངས་རྒྱས་སངས་རྒྱས་[^341K]ཡེ་ཤེས་དང།
རྡོ་རྗེའི་ཡེ་ཤེས་དང།
བླ་ན་aམེད་པའི་ཡེ་ཤེས་དང།
དྲི་མ་མེད་པ་དང།
དངོས་པོ་མེད་པ་དང།
སྣང་བ་མེད་པ་དང།
བདག་མེད་པ་དང།
མྱ་ངན་ལས་འདས་པ་དང།
སེམས་ཅན་མེད་པ་དང།
སྲོག་མེད་པ་དང།
གང་ཟག་མེད་པ་དང།
གསོ་བ་[^342K]མེད་པ་དང།
སྐྱེ་བ་མེད་པ་དང།
འགག་པ་མེད་པ་དང།
aཡི་གེ་མེད་པ་དང།
ཚིག་མེད་པ་དང།
དམིགས་སུ་མེད་པ་དང།
བླ་ན་མེད་པ་དང།
བརྗོད་དུ་མེད་པ་དང།
བསམ་གྱིས་མི་ཁྱབ་པ་དང།
མཐའ་ཡས་པ་དང།
གྲངས་མེད་པ་དང།
དབང་པོ་ལས་འདས་པ་དང།
གནས་མེད་པ་དང།
མཚན་ཉིད་མེད་པ་aདང།
འདུས་མ་བྱས་པ་དང།
མཚན་མ་མེད་པ་དང།
མི་གཡོ་བ་དང།
དམིགས་པ་དང་བྲལ་བ་དང།
རྣམ་པར་མི་ཤེས་པ་དང།
བརྟག་ཏུ་མེད་པ་དང།
ཟད་པ་མེད་པ་དང།
འཕེལ་བ་མེད་པ་དང།
ཚིག་མེད་པ་དང།
སྒྲིབ་པ་མེད་པ་དང།
ཚུལ་གཅིག་པ་དང།
ཞི་aབ་དང།
ཞི་བ་ཉིད་དང།
ནམ་མཁའ་དང་མཉམ་པ་དང།
རང་བཞིན་གྱིས་དག་པ་དང།
ཐོག་མ་མེད་པ་དང།
དབུས་མེད་པ་དང།
ཐ་མ་མེད་པ་དང།
འགྲོ་བ་མེད་པ་དང།
འོང་བ་མེད་པ་དང།
རིང་བ་མ་ཡིན་པ་དང།
ཉེ་བ་མ་ཡིན་པ་དང།
གཅིག་པ་མ་ཡིན་པ་དང།
ཐ་aདད་པ་མ་ཡིན་པ་དང།
རེག་པར་དཀའ་བ་དང།
རྣམ་པར་བསྒོམ་པར་དཀའ་བ་དང།
བསམ་གཏན་ཉིད་དང།
ཡང་དག་པ་དང།
ཆོས་ཡི་སྐུ་དང།
ཡང་དག་པའི་མཐའ་དང།
ཆགས་པ་མེད་པའི་མཐའ་དང།
ཆོས་ཀྱི་དབྱིངས་དང།
ལུས་མེད་པ་དང།
རྡུལ་མེད་པ་དང།
མཐའ་aམེད་པ་དང།
གྲུབ་པ་དང།
གསང་བ་གྲུབ་པ་དང།
ཕ་རོལ་ཏུ་ཕྱིན་པ་རྣམ་པར་དག་པ་དང།
ལྟ་བ་རྣམ་པར་དག་པ་དང།
རྒྱུ་རྣམ་པར་དག་པ་དང།
འབྲས་བུ་རྣམ་པར་དག་པ་དང།
ཁམས་གསུམ་རྣམ་པར་དག་པ་དང།
བསོད་ནམས་རྣམ་པར་དག་པ་དང།
སྡིག་པ་རྣམ་པར་དག་པ་དང།
ཉོན་aམོངས་པ་རྣམ་པར་དག་པ་དང།
ལས་རྣམ་པར་དག་པ་དང།
སྐྱེ་བ་རྣམ་པར་[^343K]དག་པ་དང།
དེ་དག་ནི་ཤེས་རབ་ཀྱི་ཕ་རོལ་ཏུ་ཕྱིན་པ་དང།
སངས་རྒྱས་ཐམས་ཅད་ཀྱི་ཡུམ་དང།
ཐམས་ཅད་མཁྱེན་པ་དང།
རྣམ་པ་ཐམས་ཅད་མཁྱེན་པ་དང།
ལམ་གྱི་རྣམ་པ་[^344K]ཐམས་ཅད་མཁྱེན་པ་དང།
aདེ་བཞིན་ཉིད་དང།
མ་ནོར་བ་དེ་བཞིན་ཉིད་དང།
མཉམ་པ་ཉིད་དང།
བསོད་ནམས་དང་ཡེ་ཤེས་ཀྱི་ཚོགས་མི་ཟད་པ་ཉིད་དང།
ཡེ་ཤེས་འབའ་ཞིག་པ་ཉིད་དང།
བྱང་ཆུབ་སེམས་དཔའ་ཐམས་ཅད་བསྐྱེད་པ་དང།
ཉན་ཐོས་ཐམས་ཅད་ཀྱི་ཡུམ་དང།
རང་སངས་རྒྱས་ཐམས་ཅད་བསྐྲུན་aཔ་[^345K]དང།
འཇིག་རྟེན་ཐམས་ཅད་འབྱིན་པ་དང།
ལྷའི་མིག་རྣམ་པར་དག་པར་བྱེད་པ་དང།
ལྷའི་རྣ་བ་རབ་ཏུ་སྟེར་བར་བྱེད་པ་དང།
གཞན་གྱི་སེམས་ཤེས་པར་བྱེད་པ་དང།
སྔོན་གྱི་གནས་རྗེས་སུ་དྲན་པར་བྱེད་པ་དང།
རྫུ་འཕྲུལ་དཔག་ཏུ་མེད་པར་བྱེད་པ་དང།
ཉོན་མོངས་པ་[^346K]ཐམས་ཅད་aཟད་པར་བྱེད་པ་ཞེས་བྱའོ།
།དེ་བཞིན་དུ་གསང་བ་འདུས་པ་ཞེས་བྱ་བ་རྣལ་འབྱོར་ཆེན་པོའི་རྒྱུད་ལས་ཀྱང།
དངོས་པོ་མེད་པ་སྒོམ་པའི་དངོས།
།ཞེས་བྱ་བ་ལ་སོགས་པ་བྱང་ཆུབ་ཀྱི་སེམས་དྲུག་གི་ཚིགས་སུ་བཅད་པ་རྣམས་ཀྱིས་མངོན་པར་བྱང་ཆུབ་པའི་མཚན་ཉིད་གསུངས་པ་དང།
aརྣལ་འབྱོར་ཆེན་པོའི་རྒྱུད་གཞན་དག་ལས་ཀྱང།
ཡན་ལག་ཀུན་བསྒོམ་[^347K]ལས་འདས་ཤིང།
།རྟོག་དང་རྣམ་རྟོག་སྤངས་ནས་ཀྱང།
།གུག་སྐྱེད་ཐིག་ལེ་ལས་[^348K]འདས་པ།
།འདི་ནི་དཀྱིལ་འཁོར་མཆོག་ཡིན་ནོ།
།སེམས་ཅན་ཐམས་ཅད་འཇུག་པ་ནི།
།གཟུགས་དང་གཟུགས་aམེད་དྲི་མེད་ལ།
།སེམས་ནི་བསྐུལ་ཞིང་རྟོགས་བྱས་པའི།
།དཀྱིལ་འཁོར་དཀྱིལ་འཁོར་ལྟ་བུའོ།
།ཡོད་དང་མེད་པ་གཉི་ག་མཐའ་ཡིན་ཏེ།
།དག་དང་མ་དག་འདི་ཡང་མཐའ་ཉིད་ཡིན།
།དེ་བས་མཐའ་གཉིས་རྣམ་པར་སྤངས་ནས་ནི།
།མཁས་པ་དབུས་ལ་[^349K]གནས་པར་མི་aབྱེད་དོ།
།ཞེས་གསུངས་པ་དང།
ནམ་མཁའ་མཐའ་མེད་བརྟག་པའི་དོན།
།སེམས་ཅན་ཀུན་གྱི་གནས་ཆེན་པོ།
།དཔལ་གྱི་འབྱོར་པས་འབྱོར་པའི་རྒྱལ།
།བསམ་པ་ཐམས་ཅད་རྫོགས་བྱེད་པ།
།ཞེས་བྱ་བ་གསུངས་སོ།
།དགོངས་པས་བཤད་པའི་ཚིག་མང་པོའི་མིང་གི་aརྣམ་གྲངས་བསྡུས་པས་ཅི་ཞིག་བྱ་ཞེ་ན།
ཇི་སྲིད་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གི་སྒྲའི་དོན་དཀའ་བ་དང།
མཚན་ངེས་པ་མེད་པའི་ཚིག་འདི་དག་ནི་དོན་དམ་པའི་བདེན་པ་ལ་བརྟེན་པར་[^350K]གྲགས་སོ།
།དེ་ནས་རྡོ་རྗེ་སློབ་མས་མངོན་པར་བྱང་ཆུབ་པའི་རིམ་པ་རྣམ་པ་གཉིས་དང།
བསམ་aགཏན་རྣམ་པ་གཉིས་རྟོགས་པར་གྱུར་ཅིང་དོན་དམ་པའི་བདེན་པའི་མིང་གི་[^351K]རྣམ་གྲངས་ཐོས་ནས་མངོན་པར་ཞེན་པ་སྤངས་ཏེ།
བཞིན་རབ་ཏུ་དང་བ་དང།
ཐལ་མོ་སྦྱར་བ་བྱས་ཏེ་ཆེད་དུ་བརྗོད་པའི་ཚིག་འདི་སྨྲས་སོ།
།ཨེ་མའོ་སངས་རྒྱས་ཨེ་སངས་རྒྱས།
།ཆོས་བཤད་པ་ནི་ངོ་མཚར་ཆེ།
།aཡང་དག་དོན་ནི་དག་པའི་དོན།
།བྱང་ཆུབ་སེམས་ལ་ཕྱག་འཚལ་ལོ།
།དེ་ནས་རྡོ་རྗེ་སློབ་དཔོན་གྱིས།
།སློབ་དཔོན་གཉིས་པ་ལྟར་བལྟས་ནས།
།དངོས་པོ་ཐམས་ཅད་དང་བྲལ་བ།
།ཕུང་པོ་ཁམས་དང་སྐྱེ་མཆེད་དང།
།གཟུང་དང་འཛིན་པ་རྣམ་སྤངས་aཔ།
།ཆོས་ལ་བདག་མེད་མཉམ་ཉིད་པས།
།རང་སེམས་གཟོད་ནས་མ་སྐྱེས་པ།
།སྟོང་པ་ཉིད་ཀྱི་རང་བཞིན་ནོ།
།ཞེས་བྱ་བའི་ཚིགས་སུ་བཅད་པ་བརྗོད་ནས་གཉིས་སུ་མེད་པར་དམིགས་ཏེ།
ཤེས་རབ་དང་ཡེ་ཤེས་ཀྱི་དབང་བསྐུར་བ་སྦྱིན་པར་བྱའོ།
།རིམ་པ་འདི་ཉིད་ཀྱིས་aབཅོམ་ལྡན་འདས་དཔལ་ཤཱཀྱ་ཐུབ་པ་ལ་དེ་བཞིན་གཤེགས་པ་ཐམས་ཅད་ཀྱིས་སེ་གོལ་གྱི་སྒྲས་བསྐུལ་བར་གྱུར་པས་མི་གཡོ་བའི་ཏིང་ངེ་འཛིན་ལས་བཞེངས་ཏེ།
བྱང་ཆུབ་ཀྱི་ཤིང་དྲུང་ལ་བཞུགས་ནས་མཚན་ཕྱེད་ཀྱི་དུས་སུ་འོད་གསལ་བ་མངོན་དུ་མཛད་དེ།
སྒྱུ་མ་ལྟ་བུའི་ཏིང་ངེ་aའཛིན་ལས་བཞེངས་ནས།
འགྲོ་བ་རྣམས་ལ་ཆོས་སྟོན་པར་མཛད་པ་ཡིན་ནོ།
།དེང་ནས་བརྩམས་ཏེ་དམ་པའི་ཆོས་ཇི་སྲིད་གནས་པ་དེ་སྲིད་དུ་བླ་མའི་ཁ་ནས་བླ་མའི་ཁར་བརྒྱུད་པ་ཡིན་ནོ།
།རྣལ་འབྱོར་གཉིས་རྣམ་པར་དག་པ་ལ་དགའ་བ་རྣམས་ཀྱི་མངོན་པར་བྱང་ཆུབ་པའི་རིམ་པ་དོན་aདམ་པའི་བདེན་པ་བསྡུས་པའི་ཐེ་ཚོམ་གཅོད་པ་སྟེ་ལེའུ་བདུན་པའོ།།
།།རྡོ་རྗེ་སློབ་མས་གསོལ་པ།
དོན་དམ་པའི་བདེན་པ་རྟོགས་པ་ལ་ནི་སོམ་ཉི་མ་མཆིས་ན་བཅོམ་ལྡན་འདས་ཇི་ལྟར་ན་དོན་དམ་པའི་བདེན་པ་ལ་ཞུགས་ཏེ་དངོས་པོ་མེད་པར་གྱུར་ནས་ལྡང་བར་བགྱིད།
འདིར་aམངོན་དུ་ཕྱོགས་པ་ཉམས་སུ་མྱོང་བ་ནི་གང་ཞིག་ལགས[^352K]མི་ལྡོག་པར་གྱུར་པ་ནི་གང་ཞིག་ལགས།
ཐར་པའི་དོན་ནི་གང་ཞིག་ལགས།
ཅིའི་ཕྱིར་ན་གྲོལ་བར་འགྱུར།
གྲོལ་བ་ནི་སུ་ཞིག་ལགས།
རྡོ་རྗེ་སློབ་དཔོན་གྱིས་སྨྲས་པ།
སེམས་ཅན་ཆེན་པོ་ལེགས་སོ་ལེགས་སོ།
།འོད་གསལ་བ་aལས་ལྡང་བའི་རིམ་པ་དེ་བཞིན་གཤེགས་པའི་མན་ངག་ལས་ཁ་ཕྱིར་བལྟས་པ་རྣམས་ཀྱི་ཡུལ་མ་ཡིན་པ་གསང་བ་འདུས་པ་ཞེས་བྱ་བ་རྣལ་འབྱོར་ཆེན་པོའི་རྒྱུད་ཀྱི་རྗེས་སུ་འབྲངས་ནས་ཁྱོད་ལ་ཁོང་དུ་ཆུད་པར་བྱ་[^353K]ཡིས།
རྩེ་གཅིག་པའི་ཡིད་ཀྱིས་ཉོན་ཅིག
།རྡོ་རྗེ་ཐེག་པ་འདི་ལ་བསྐྱེད་པའི་རིམ་aཔ་ལ་བསླབས་ནས་ས་བརྒྱད་པ་ཐོབ་སྟེ།
ཡང་ནས་ཡང་དུ་བདེ་འགྲོར་སྐྱེ་ཞིང་ཇི་སྲིད་རྫོགས་པའི་རིམ་པ་མ་ཐོབ་པ་དེ་སྲིད་དུ་དགེ་བའི་བཤེས་གཉེན་མཉེས་པར་བྱའོ།
།སྐུ་དང་གསུང་དང་ཐུགས་མངོན་པར་རྟོགས་ནས་ཀྱང་ས་བཅུ་ཐོབ་པ་སྒྱུ་མ་ལྟ་བུའི་ཏིང་ངེ་འཛིན་སོ་སོར་ཐོབ་ཅིང་སྒྱུ་མ་ལྟ་བུའི་aཏིང་ངེ་འཛིན་ཡང་དག་པར་རྟོགས་ནས་སྣང་བ་རྣམ་པར་དག་པ་སོ་སོར་ཐོབ་སྟེ།
སྣང་བ་མེད་པ་ལས་ལངས་ནས་ཟུང་དུ་འཇུག་པར་གནས་པའི་རིམ་གྱིས་སངས་རྒྱས་ཀྱི་བྱ་བ་མངོན་སུམ་དུ་བྱས་ནས།
རྡོ་རྗེ་ལྟ་བུའི་ཏིང་ངེ་འཛིན་གྱི་ཡོན་ཏན་ཐམས་ཅད་ཀྱིས་བརྒྱན་ནས་གནས་པར་འགྱུར་རོ།
།aཇི་སྐད་དུ་བཅོམ་ལྡན་འདས་ཀྱིས་ལང་ཀར་གཤེགས་པའི་མདོ་ལས་ཀྱང།
བློ་གྲོས་ཆེན་པོ་སྙིང་རྗེ་ཆེན་པོ་དང་ཐབས་ལ་མཁས་པའི་ལྷུན་གྱིས་གྲུབ་པའི་སྦྱོར་བ་དང།
སེམས་ཅན་གྱི་ཁམས་ཐམས་ཅད་སྒྱུ་མ་དང།
གཟུགས་བརྙན་དང།
མཉམ་པ་ཉིད་དང།
རྐྱེན་གྱིས་མ་བརྩམས་པས་aཕྱི་དང་ནང་གི་[^354K]ཡུལ་རྣམ་པར་དབེན་པ་དང།
སེམས་ཕྱི་རོལ་དུ་ལྟ་བས་མཚན་མ་མེད་པའི་བྱིན་གྱི་རླབས་[^355K]དང་ལྡན་པ་རྣམས་རིམ་གྱིས་སའི་རིམ་པའི་ཏིང་ངེ་འཛིན་གྱི་ཡུལ་ལ་རྗེས་སུ་འཇུག་ན།
ཁམས་གསུམ་དག་གི་སེམས་སྒྱུ་མར་ཤིན་ཏུ་མོས་པར་[^356K]རབ་ཏུ་བསྒོམ་པ་སྒྱུ་མ་ལྟ་བུའི་ཏིང་aངེ་འཛིན་རབ་ཏུ་ཐོབ་པར་འགྱུར་རོ།
།བློ་གྲོས་ཆེན་པོ་དེ་ལྟ་བས་ན་[^357K]བདག་གི་སེམས་སྣང་བ་མེད་པ་ཙམ་ལ་འཇུག་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པ་རྗེས་སུ་ཐོབ་པ་སྐྱེ་བ་དང།
བྱ་བ་དང་བྲལ་བའི་བྱང་ཆུབ་སེམས་དཔའ་རྣམས་ཏིང་ངེ་འཛིན་རྡོ་རྗེའི་གཟུགས་ལྟ་བུ་དེ་བཞིན་གཤེགས་པའི་aསྐུའི་རྗེས་སུ་སོང་བ་དེ་བཞིན་ཉིད་ཀྱི་སྤྲུལ་པ་དང་ལྡན་པའི་སྟོབས་དང།
མངོན་པར་ཤེས་པ་དང།
དབང་དང།
སྙིང་བརྩེ་བ་དང།
སྙིང་རྗེ་དང།
ཐབས་ཀྱིས་བརྒྱན་པ་སངས་རྒྱས་ཐམས་ཅད་ཀྱི་ཞིང་གི་མུ་སྟེགས་ཅན་གྱི་གནས་སུ་ཉེ་བར་འགྲོ་བའི་སེམས་དང།
ཡིད་དང།
ཡིད་ཀྱི་རྣམ་aཔར་ཤེས་པ་དང་བྲལ་ནས་[^358K]རིམ་གྱིས་གནས་འཕོས་པའི་དེ་བཞིན་གཤེགས་པའི་སྐུ་རབ་ཏུ་ཐོབ་པར་འགྱུར་རོ།
།བློ་གྲོས་ཆེན་པོ་དེ་བས་ན་བྱང་ཆུབ་སེམས་དཔའ་སེམས་དཔའ་ཆེན་པོ་དེ་བཞིན་གཤེགས་པའི་སྐུའི་རྗེས་སུ་འབྲང་བ་རབ་ཏུ་ཐོབ་པ་རྣམས་ཀྱི་ཕུང་པོ་དང་ཁམས་དང་སྐྱེ་aམཆེད་དང།
སེམས་དང།
རྒྱུ་དང།
རྐྱེན་དང།
བྱ་བ་དང་ལྡན་པ་དང།
སྐྱེ་བ་དང།
གནས་པ་དང།
འཇིག་པའི་རྣམ་པར་རྟོག་པའི་སྤྲོས་པ་དང་བྲལ་བར་སེམས་ཙམ་གྱི་རྗེས་སུ་འབྲང་བར་བྱའོ་ཞེས་གསུངས་པས་སྒྱུ་མ་ལྟ་བུའི་ཏིང་ངེ་འཛིན་ལ་སྙོམས་པར་[^359K]ཞུགས་aཔ་རྣམས་ཀྱིས་ཀྱང་ཇི་སྲིད་དུ་དོན་དམ་པའི་བདེན་པ་མངོན་པར་རྟོགས་པ་ཐོབ་པ་མ་ཡིན་པ་དེ་སྲིད་ཀྱི་བར་དུ་ནི་ཕྱིར་ལྡོག་པར་འགྱུར་བ་ཡིན་ནོ།
།དེ་ཅིའི་ཕྱིར་ཞེ་ན།
ཇི་སྲིད་དུ་སྣང་བ་གསུམ་རྣམ་པར་དག་པར་[^360K]མ་གྱུར་པ་དེ་སྲིད་དུ་ནི་རྣམ་པར་ཤེས་པའི་ཀུན་དུ་རྟོག་པའོ།
།ཇི་སྲིད་དུ་ཀུན་དུ་རྟོག་པ་aདེ་སྲིད་དུ་ནི་ཉོན་མོངས་པའི་བག་ཆགས་ཀྱི་རྒྱུན་ནོ།
།ཉོན་མོངས་པའི་བག་ཆགས་ཀྱི་རྒྱུན་གྱིས་ནི་ཡང་སྲིད་པར་འགྱུར་བ་ཡིན་ལ།
གང་སེམས་དཔའ་[^361K]གཞན་དག་དང་བྲལ་བ་དེ་ནི་རྣམ་པར་དག་པའི་གནས་ཏེ།
ཇི་སྐད་དུ་དཔལ་མཆོག་དང་པོ་ཞེས་བྱ་བའི་རྣལ་འབྱོར་གྱི་རྒྱུད་ལས་ཀྱང་འདི་aལྟ་སྟེ་འདོད་ཆགས་རྣམ་པར་དག་པའི་གནས་དེ་ནི་བྱང་ཆུབ་སེམས་དཔའི་གནས་སོ།
།འདི་ལྟ་སྟེ།
ཞེ་སྡང་རྣམ་པར་དག་པའི་གནས་དེ་ནི་བྱང་ཆུབ་སེམས་དཔའི་གནས་སོ།
།འདི་ལྟ་སྟེ་གཏི་མུག་རྣམ་པར་དག་པའི་གནས་དེ་ནི་བྱང་ཆུབ་སེམས་དཔའི་གནས་སོ་ཞེས་གསུངས་པ་དང།
རྡོ་རྗེ་[^362K]aསློབ་དཔོན་ཀམྦ་ལའི་ཞལ་སྔ་ནས་ཀྱིས་ཀྱང་ནང་གི་བདག་ཉིད་སྒྲུབ་ཐབས་ལས་སྒྲ་ཇི་བཞིན་པའི་རང་བཞིན་སྦོམ་པོར་བཤད་ལ།
དེ་བཞིན་དུ་སེམས་དཔའི་རང་བཞིན་ནི་ཕྲ་བ་སྟེ།
སེམས་དཔའ་དང་བྲལ་བ་ནི་རྣལ་འབྱོར་པ་རྣམས་ཀྱི་མཆོག་གི་གནས་སོ་ཞེས་བཤད་པའི་ཕྱིར་རོ།
།གང་aརིགས་པ་འདིས་མངོན་པར་བྱང་ཆུབ་པའི་རིམ་པ་འདིས་འོད་གསལ་བ་ཡང་དག་པ་ཐོབ་པར་གྱུར་པ་དེའི་ལུས་དང་ངག་དང་སེམས་དྲི་མ་མེད་པའི་ངོ་བོ་ཉིད་ཐམས་ཅད་སྟོང་པ་ཉིད་ཡིན་པས་རྣམ་པར་ཤེས་པ་གསུམ་རྣམ་པར་དག་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་ངོ་བོ་ཉིད་ལ་ནི་སེམས་པ་མེད་ཅིང་aསྨྲ་བ་མེད་པ་གང་ཡིན་པ་འདི་ནི་མྱ་ངན་ལས་འདས་པའི་ཁམས་ཏེ།
གཟུགས་མེད་པ།
རེག་པར་དཀའ་བ།
ལས་དང་སྐྱེ་བ་ལས་རྣམ་པར་གྲོལ་བ།
ཉི་མ་དང།
ཟླ་བ་དང།
མེ་དང།
ནོར་བུའི་འོད་ཀྱིས་ངོ་བོ་ཉིད་བཞིན་དུ་གསལ་བའོ།
།དེ་ལས་ནི་མུན་པའི་སྣང་བ་སྟེ་སྣང་བ་ཉེ་བར་ཐོབ་aཔ་ལ་སོགས་པར་འགྱུར་རོ།
།སྣང་བ་ཉེ་བར་ཐོབ་པ་ལས་གསལ་བའི་ཉི་མའི་འོད་ཀྱི་སྣང་བའི་ཚ་བའི་ངོ་བོ་སྣང་བ་མཆེད་པ་འབྱུང་བར་འགྱུར་རོ།
།དེ་ལས་ནི་གསལ་བ་ཟླ་བའི་འོད་ཟེར་བསིལ་བའི་ངོ་བོ་ཉིད་ཀྱི་སྣང་བས་ཁྱབ་པ་ཤེས་རབ་ཀྱི་ཡེ་ཤེས་འབྱུང་བར་འགྱུར་རོ།
།དཔལ་མཆོག་aདང་པོ་ལས་ཀྱང།
ནམ་མཁའ་ལས་ནི་ནམ་མཁའ་འབྱུང།
།ཐམས་ཅད་སྟོང་པ་ནམ་མཁའ་ཆེ།
།ཞེས་གསུངས་སོ།
།དེ་བས་ན་སྟོང་པ་ཉིད་གཞི་གཅིག་ཏུ་གྱུར་པའི་སྣང་བའི་ཚོགས་ནམ་མཁའ་སྣང་བྱེད་ལྟ་བུས་འཇིག་རྟེན་གྱི་ཁམས་ཐམས་ཅད་སྣང་བར་བྱས་ཏེ།
ཁམས་ཕྲ་བ་aདང་ལྷན་ཅིག་ཏུ་གྲིབ་མ་དང་འདྲ་བར་གཅད་[^363K]དུ་མེད་པ་དང་གཞིག་ཏུ་མེད་པའི་རྡོ་རྗེའི་སྐུའི་ངོ་བོ་ཉིད་འཕོ་བ་མེད་ཅིང་ཟག་པ་མེད་པས་ཉོན་མོངས་པའི་བག་ཆགས་ཐམས་ཅད་ལས་རྣམ་པར་གྲོལ་བ་འདོད་པ་ཙམ་གྱིས་[^364K]དབང་དུ་གྱུར་པ་ཐོབ་པ་ཆུ་ལས་ཉ་ལྟ་བུའམ།
མྱུར་བར་གཉིད་ལོག་ཅིང་aསད་པ་བཞིན་དུ་མཆོག་ཏུ་དགའ་བའི་ལུས་ཀྱི་ངོ་བོ་ཉིད་ཀྱི་གཟུགས་འབྱུང་བར་འགྱུར་བའི་[^365K]གཟུགས་ཀྱི་བདག་ཉིད་ཅན་གྱི་མིང་ནི་རྡོ་རྗེ་འཆང་ཆེན་པོ་ཞེས་བྱའོ།
།འཁོར་བའི་འཆིང་བ་ལས་ངེས་པར་གྲོལ་བས་ན་ཐར་པ་ཞེས་བྱའོ།
།དོན་འདི་ཉིད་གསལ་བར་བྱ་བའི་ཕྱིར་དཔལ་གསང་བ་aགྲུབ་པ་ལས[^366K]།
རང་གིས་རིག་པའི་དེ་ཁོ་ན།
།གཞན་གྱིས་[^367K]བརྗོད་ལས་མི་འབྱུང་སྟེ།
།མོས་དང་བསྒོམས་པས་རྟོགས་འགྱུར་གྱི།
།དམ་ཚིག་དེ་ནི་གཞན་དུ་མིན།
།དེ་ཉིད་དེ་ཉིད་མིན་སྤངས་ཏེ།
།མོས་པའི་བསམ་པས་ཉིན་མཚན་དུ།
།ཞི་བའི་གོ་འཕང་བླ་ན་མེད།
།མཆོག་ཏུ་aམྱ་ངན་འདས་པ་དེར།
།དེ་དང་དེ་མོས་པ་ཡི་མཐུས།
།བསྒོམས་པའི་[^368K]སྟོབས་ཀྱིས་གང་སྤྲུལ་པ།
།དེར་ནི་སྐྱེ་བར་འགྱུར་བའི་གཟུགས།
།ཀུན་དགའ་ལས་འབྱུང་མཆོག་སྐྱེས་པའང།
།སྐད་ཅིག་ཙམ་གྱིས་འབྱུང་བ་སྟེ།
།སྤྲོ་དང་སྡུད་པར་བྱེད་པའོ།
།ཁམས་གསུམ་འདི་དག་aཐམས་ཅད་ཀྱི[^369K]།
།འགྲོ་དང་མི་འགྲོ་བཅས་སྣང་བྱེད།
།བསྒོམ་པའི་དེ་ཉིད་མཐུ་ཡིས་ནི།
།ཐབས་ཤེས་བདག་ཉིད་ཅན་ཞི་བ།
།ཉོན་མོངས་ཀུན་ལས་རྣམ་གྲོལ་ཞིང།
།མཚན་རྣམས་ཀུན་གྱིས་རབ་བརྒྱན་པར།
།སྟོང་ཉིད་ཡེ་ཤེས་ལས་བྱུང་བ།
།གཉིས་མེད་མཆོག་ཏུ་ཞི་བ་ཉིད།
།རྣམ་aཔ་ཀུན་གྱི་མཆོག་ལྡན་ཞིང།
།གཟུང་དང་འཛིན་པ་རྣམ་སྤངས་པ།
།ཡེ་ཤེས་སྒྱུ་མ་འདྲ་ཞིང་དག
།འོད་གསལ་རང་བཞིན་དྲི་མ་མེད།
།སྒྲ་དང་དྲི་དང་རོ་ལས་འདས།
།དེ་བཞིན་རེག་པ་རྣམ་སྤངས་པ།
།ཏིང་འཛིན་ཡེ་ཤེས་མིག་ཅན་གྱི།
།མཆོག་གཅིག་aགིས་ནི་མཐོང་བར་འགྱུར།
།གྲིབ་མ་སྒྱུ་མ་ལྟ་བུའི་མཆོག
།མཆོག་གི་དབྱིབས་དང་ཡང་དག་ལྡན།
།ཡེ་ཤེས་ཆུ་རླབས་འཕྲོས་པ་ཡིས།
།རྣམ་པ་སྣ་ཚོགས་དཔག་མེད་གཟུགས།
།འཇའ་ཚོན་ལྟ་བུའི་ལུས་ཉིད་ནི།
།དེ་ཉིད་བསྒོམས་པས་ཐོབ་པར་འགྱུར།
།བསྒོམ་པའི་aསྦྱོར་བའི་སྟོབས་ཀྱིས་ནི།
།དམ་ཚིག་དག་ནི་བསྲུངས་པ་ཡིས།
།རྒྱལ་བས་ཀྱང་ནི་བརྗོད་མེད་པའི།
།འདི་འདྲའི་གཟུགས་ནི་ཐོབ་པར་འགྱུར།
།གང་དུ་སེར་སྣའི་གནས་གྱུར་པའི།
།ལུས་ངག་ཡིད་དང་བྲལ་བའི་མཆོག
།དེར་ནི་ཡང་དག་བསྟན་དབང་གིས།
།རང་གི་གཟུགས་ནི་རྣམ་aཔར་བསྒོམ།
།ཨེ་མའོ་ཤིན་ཏུ་རྨད་བྱེད་པ[^370K]།
།ཨེ་མའོ་ཞི་བ་དབང་པོ་འདས།
།ཨེ་མའོ་མཆོག་ཏུ་ཟབ་པ་ཉིད།
།སངས་རྒྱས་ཉིད་ཀྱི་[^371K]གནས་མཆོག་ཡིན།
།ཞེས་བཤད་པ་དང།
ལྡང་བའི་རིམ་པ་འདི་ཉིད་གསང་བ་འདུས་པ་ཞེས་བྱ་བ་རྣལ་འབྱོར་ཆེན་པོའི་རྒྱུད་ལས་དེ་བཞིན་གཤེགས་པ་aརྣམས་ཀྱིས་གསུངས་ཏེ།
ཨེ་མའོ་རྡོ་རྗེ་ཨེ་རྡོ་རྗེ།
།ཨེ་མའོ་རྡོ་རྗེ་ཆོས་བསྟན་པ།
།གང་དུ་ལུས་ངག་སེམས་མེད་པ།
།དེར་ནི་གཟུགས་སུ་རྣམ་པར་བསྒོམ།
།ཞེས་གསུངས་པ་དང།
རྗེ་བཙུན་གྱི་ཞལ་སྔ་ནས་ཀྱིས་ཀྱང།
ཁོང་སྟོང་ཁྱོད་ཀྱི་སྐུ་ལ་མེད།
།ཤ་དང་རུས་པ་ཁྲག་ཀྱང་aམེད།
།ནམ་མཁའ་ལ་ནི་འཇའ་ཚོན་ལྟར།
།ཁྱེད་ཀྱི་སྐུ་ནི་སྟོན་པར་མཛད།
།སྐུ་ལ་བསྙུན་[^372K]མེད་མི་གཙང་མེད།
།བཀྲེས་དང་སྐོམ་པ་འབྱུང་མེད་ཀྱང།
།ཁྱེད་ནི་འཇིག་རྟེན་འཇུག་པའི་ཕྱིར།
།འཇིག་རྟེན་བྱ་བ་སྟོན་པར་བྱེད།
།ཅེས་བཤད་པ་དང།
རྟོག་པ་ཀུན་ལས་བཏུས་པ་ལས་aཀྱང།
དག་པའི་སེམས་ནི་གཟུང་གྱུར་ན།
།རྡོ་རྗེ་ལུས་ནི་རྣམ་བསྒོམས་པས།
།བརྟན་ལུས་ཁོང་སྟོང་མ་ཡིན་པ།
།རྡོ་རྗེའི་སྐུ་ནི་དེས་ཐོབ་འགྱུར།
།ཞེས་གསུངས་པ་དང།
ཏིང་ངེ་འཛིན་རྒྱལ་པོའི་མདོ་ལས།
ཟླ་འོད་གཞོན་ནུར་གྱུར་པས་ཀྱང་དེ་བཞིན་གཤེགས་པའི་སྐུར་བཤད་དེ།
aནམ་མཁའ་འདྲ་ཞིང་རྡུལ་བྲལ་གཟུགས་བཟང་འཆང།
།ཤེས་རབ་སྲས་པོ་ལུས་དང་མཚན་མི་མངའ།
།ཡོན་ཏན་རྒྱ་མཚོ་རབ་ཟབ་ཐུགས་རྗེ་ཅན།
།མཚུངས་མེད་ཕྱག་ནི་བདག་གི་སྤྱི་བོར་ཞོག
།ཅེས་གསུངས་པ་དང།
འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་aབརྒྱད་སྟོང་པ་ལས་ཀྱང་རབ་འབྱོར་གྱིས་སྨྲས་པ།
ལྷའི་བུ་དག་མྱ་ངན་ལས་འདས་པ་ཡང་རྨི་ལམ་ལྟ་བུ་སྒྱུ་མ་ལྟ་བུར་སྨྲའོ།
།མྱ་ངན་ལས་འདས་པ་ལས་ཆེས་ལྷག་པའི་ཆོས་གཞན་ཞིག་ཡོད་ཀྱང་དེ་ཡང་རྨི་ལམ་ལྟ་བུ་སྒྱུ་མ་ལྟ་བུར་སྨྲའོ་ཞེས་གསུངས་པས་སོ།
།དེ་ནས་aདེ་ཉིད་ཀྱི་ཁྱད་པར་ནི་གཟུགས་ཅན་མ་ཡིན་པ་དང།
གཟུགས་མེད་པ་མ་ཡིན་པ་དང།
བདེན་པ་མ་ཡིན་པ་དང།
བརྫུན་པ་མ་ཡིན་པ་དང།
དངོས་པོ་མ་ཡིན་པ་དང།
དངོས་པོ་མེད་པ་མ་ཡིན་པ་དང།
རྟག་པ་མེད་པ་དང།
ཆད་པ་མེད་པ་དང།
རྣམ་པ་དང་བཅས་པ་aམ་ཡིན་པ་དང།
རྣམ་པ་མེད་པ་མ་ཡིན་པ་དང།
ཆོས་མ་ཡིན་པ་དང།
ཆོས་མ་ཡིན་པའང་མ་ཡིན་པ་དང།
ཀུན་ནས་ཉོན་མོངས་པ་མ་ཡིན་པ་དང།
རྣམ་པར་བྱང་བ་མ་ཡིན་པ་དང།
འཁོར་བ་མ་ཡིན་པ་དང།
མྱ་ངན་ལས་འདས་པ་མ་ཡིན་པ་དང།
རྟག་པ་མ་ཡིན་པ་དང།
མི་aརྟག་པ་མ་ཡིན་པ་དང།
བདག་མ་ཡིན་པ་དང།
གཞན་གྱི་བདག་ཉིད་མ་ཡིན་པ་དང།
ནང་མ་ཡིན་པ་དང།
ཕྱི་རོལ་མ་ཡིན་པ་དང།
འཇིག་རྟེན་པ་མ་ཡིན་པ་དང།
འཇིག་རྟེན་ལས་འདས་པ་མ་ཡིན་པ་དང།
གཉིས་པ་མ་ཡིན་པ་དང།
གཉིས་སུ་མེད་པ་མ་ཡིན་པ་ཞེས་བྱ་aབའོ།
།ཟུང་དུ་འཇུག་པའི་སྐུ་ཡོངས་སུ་རྫོགས་པ་འདི་མིང་གི་རྣམ་གྲངས་འགའ་ཞིག་ལ་འཇུག་པར་བྱ་སྟེ།
རིག་པ་ཆེན་པོའི་སྐྱེས་བུའི་གཟུགས་དང།
བདེན་པ་གཉིས་ཀྱི་ཚུལ་ལ་གནས་པ་དང།
རང་བཞིན་གྱིས་འོད་གསལ་བའི་བདག་ཉིད་ཅན་དང།
ཐབས་དང་ཤེས་རབ་aཀྱི་བདག་ཉིད་ཅན་དང།
འཇིག་རྟེན་གསུམ་གྱི་བདག་ཉིད་ཅན་དང།
དུས་གསུམ་གྱི་བདག་ཉིད་ཅན་དང།
ཐེག་པ་གསུམ་གྱི་བདག་ཉིད་ཅན་དང།
དཀྱིལ་འཁོར་གསུམ་གྱི་བདག་ཉིད་ཅན་དང།
ཐབས་ཀྱི་བདག་ཉིད་ཅན་དང།
དེ་བཞིན་དུ་སྐྱེས་བུ་དམ་པ་དང།
སྐྱེས་aབུ་མཆོག་དང།
སྐྱེས་བུ་ཆེན་པོ་དང།
སྐྱེས་བུ་ཅང་ཤེས་དང།
སྐྱེས་བུ་དཔའ་བོ་དང།
སྐྱེས་བུ་[^373K]བརྟན་པོ་དང།
སྐྱེས་བུ་འདུལ་བ་དང།
སྐྱེས་བུ་འདུལ་བ་པོ་དང།
སྐྱེས་བུ་མཆོག་དང།
སྐྱེས་བུ་ཁ་ལོ་སྒྱུར་བ་དང།
སྐྱེས་བུ་སེང་གེ་དང།
སྐྱེས་བུ་ནམ་aམཁའ་དང།
སྐྱེས་བུ་ཐམས་ཅད་ཀྱི་[^374K]བདག་ཉིད་ཅན་དང།
སྐྱེས་བུ་དག་པའི་བདག་ཉིད་ཅན་ཞེས་བྱ་བ་དང།
དེ་བཞིན་དུ་འཁོར་བ་ལས་རྒལ་བ་[^375K]དང།
སྐམ་སར་ཕྱིན་པ་དང།
བདེ་བ་ཐོབ་པ་དང།
འཇིགས་པ་མེད་པ་ཐོབ་པ་དང།
ཕ་རོལ་ཏུ་འགྲོ་བས་འབར་བ་དང།
ཚེར་aམ་དཀྲུགས་པ་དང།
སྤྲོས་པ་མེད་པ་དང།
དགེ་སློང་དང།
དགྲ་བཅོམ་པ་དང།
ཟག་པ་ཟད་པ་དང།
ཅི་ཡང་མེད་པ་དང།
དགེ་སྦྱོང་[^376K]དང།
བྲམ་ཟེ་དང།
རྒྱལ་རིགས་དང།
སངས་རྒྱས་ཀྱི་སྲས་དང།
ཉོན་མོངས་པ་མེད་པ་དང།
དབང་དུ་གྱུར་པ་དང།
སེམས་རྣམ་aཔར་གྲོལ་བ་དང།
ཤེས་རབ་རྣམ་པར་གྲོལ་བ་དང།
ཀུན་ཤེས་པ་དང།
གླང་པོ་ཆེན་པོ་དང།
བྱ་བ་བྱས་པ་དང།
བྱེད་པ་བྱས་པ་དང།
ཁུར་བོར་བ་དང།
བདག་གི་དོན་རྗེས་སུ་ཐོབ་པ་དང།
སྲིད་པ་[^377K]སྦྱོར་བ་ཡོངས་སུ་ཟད་པ་དང།
ཡང་དག་པའི་བཀས་སེམས་རྣམ་པར་གྲོལ་བ་aདང།[^378K]སེམས་ཐམས་ཅད་ལ་དབང་ཐོབ་པ་དང།
མཆོག་ཏུ་ཕ་རོལ་ཏུ་ཕྱིན་པ་དང།
འཁོར་བའི་ཕ་རོལ་གྱི་མཐའ་ལ་གནས་པ་དང།
ཡེ་ཤེས་ཀྱི་སྐུ་དང།
རང་བྱུང་ཞེས་བཤད་དོ།
།རྡོ་རྗེ་ལྟ་བུའི་ཏིང་ངེ་འཛིན་འདི་ཉིད་ཀྱི་ཁྱད་པར་བཅོམ་ལྡན་འདས་ཀྱིས་དཔའ་བར་འགྲོ་བའི་ཏིང་aངེ་འཛིན་གྱི་མདོ་ལས་ཀྱང།
གང་གི་དཔའ་བར་འགྲོ་བའི་ཏིང་ངེ་འཛིན་འདི་དག་ཐོབ་པའི་སྐྱེས་བུ་དམ་པ་ནི་སངས་རྒྱས་ཐམས་ཅད་ཀྱི་ཡུལ་དུ་མཆིས་པ་ལགས་སོ།
།རང་དབང་གི་ཡེ་ཤེས་ལ་དབང་བགྱིད་པ་ལགས་སོ།
།དཔའ་བར་འགྲོ་བའི་ཏིང་ངེ་འཛིན་འདི་མ་ཐོབ་པའི་ཕྱིར་བྱང་aཆུབ་སེམས་དཔའ་དེ་ལ་ནི་བྱང་ཆུབ་སེམས་དཔའ་ཞེས་ང་མི་སྨྲའོ།
།དཔའ་བར་འགྲོ་བའི་ཏིང་ངེ་འཛིན་འདི་མ་ཐོབ་པའི་ཕྱིར་བྱང་ཆུབ་སེམས་དཔའ་དེ་ལ་ནི་མངོན་པར་ཤེས་པ་ཐོབ་པའོ་ཞེས་ང་མི་སྨྲའོ།
།དཔའ་བར་འགྲོ་བའི་ཏིང་ངེ་འཛིན་འདི་[^379K]མ་ཐོབ་པའི་ཕྱིར་བྱང་ཆུབ་སེམས་དཔའ་aདེ་ལ་ནི་སྦྱང་བ་བྱས་པའོ་ཞེས་ང་མི་སྨྲའོ།
།དཔའ་བར་འགྲོ་བའི་ཏིང་ངེ་འཛིན་འདི་མ་ཐོབ་པའི་ཕྱིར་བྱང་ཆུབ་སེམས་དཔའ་དེ་ལ་ནི་སྦྱིན་པ་དང།
ཚུལ་ཁྲིམས་དང།
བཟོད་པ་དང།
བརྩོན་འགྲུས་དང།
བསམ་གཏན་དང།
ཤེས་རབ་དང།
ཐབས་དང་ལྡན་པའོ་ཞེས་ང་མི་སྨྲའོ།
།aདཔའ་བར་འགྲོ་བའི་ཏིང་ངེ་འཛིན་འདི་མ་ཐོབ་པའི་ཕྱིར་བྱང་ཆུབ་སེམས་དཔའ་དེ་ལ་ནི་མང་དུ་ཐོས་པ་ཞེས་ང་མི་སྨྲའོ།
།དཔའ་བར་འགྲོ་བའི་ཏིང་ངེ་འཛིན་འདི་མ་ཐོབ་པའི་ཕྱིར་བྱང་ཆུབ་སེམས་དཔའ་དེ་ལ་ནི་སྤོབས་པ་དང་ལྡན་པའོ་ཞེས་ང་མི་སྨྲའོ།
།རིགས་ཀྱི་བུ་དག་དེ་བས་ན་ངེས་aཔར་འབྱུང་བའི་ལམ་ཐམས་ཅད་དུ་ངེས་པར་འབྱུང་བར་འདོད་པའི་བྱང་ཆུབ་སེམས་དཔའ་རློམ་སེམས་ཐམས་ཅད་མེད་པའི་ཕྱིར་དཔའ་བར་འགྲོ་བའི་ཏིང་ངེ་འཛིན་འདི་ལ་བསླབ་པར་བྱའོ་ཞེས་གསུངས་སོ།
།མི་གནས་པའི་མྱ་ངན་ལས་འདས་པའི་ཁམས་བསྡུས་པའི་ཐེ་ཚོམ་གཅོད་པ་aསྟེ་ལེའུ་བརྒྱད་པའོ།།
།།རྡོ་རྗེ་སློབ་མས་གསོལ་པ།
ཐོས་པ་དང་བསམ་པའི་རང་བཞིན་གྱིས་འབྲས་བུ་དང་བཅས་པའི་རིམ་པས་དེ་ཁོ་ན་ཉིད་རྟོགས་པ་ཡོངས་སུ་གཅོད་པ་བླ་མས་རྗེས་སུ་གནང་བ་[^380K]བྱས་པས་ཐམས་ཅད་མཁྱེན་པའི་ཕུན་སུམ་ཚོགས་པ་ལ་སློབ་པར་འདོད་པའི་aརྣལ་འབྱོར་པས་རྒྱུའི་གནས་སྐབས་སུ་ཇི་ལྟར་གནས་པར་བགྱི།
ཇི་ལྟར་བསྒོམ་པར་[^381K]བགྱི།
ཇི་ལྟར་བརྟུལ་ཞུགས་ཀྱི་སྤྱོད་པ་སྤྱད་པར་[^382K]བགྱི་བ་བཅོམ་ལྡན་འདས་རྡོ་རྗེ་སློབ་དཔོན་སྟོན་པས་ལུང་བསྟན་དུ་གསོལ།
རྡོ་རྗེ་སློབ་དཔོན་གྱིས་སྨྲས་པ།
སེམས་དཔའ་ཆེན་པོ་ལེགས་སོ་aལེགས་སོ།
།ཁྱད་པར་གྱི་རྒྱུ་ཐོབ་ཅིང་བརྩོན་འགྲུས་འབར་བ་རྣམས་དང།
ལུས་དང་སྲོག་ལ་ལྟོས་པ་[^383K]མེད་པ་རྣམས་ཀྱིས་ཚེ་འདི་ཉིད་ལ་རང་གི་གཟུགས་སུ་འཛིན་པ་ལས་ཡོངས་སུ་ལོག་ནས།
ཡོན་ཏན་གྱི་དབང་ཕྱུག་བརྒྱད་ཀྱི་འབྲས་བུ་རྫོགས་པར་བྱེད་པར་འདོད་པ་རྣམས་ཀྱི་ཐེ་ཚོམ་མེད་aཔར་བྱ་བའི་ཕྱིར་ཡོངས་སུ་འདྲི་བར་བྱེད་པ་ལེགས་སོ་ལེགས་སོ།
།དངོས་པོར་འཛིན་པ་རྣམ་པར་བསལ་ནས་ཐར་པ་[^384K]འདོད་པ་རྣམས་ཀྱི་སྒོམ་པ་རྣམ་པར་དག་པ་དང།
སྤྱོད་པ་རྣམ་པར་དག་པ་ཁྱེད་ལ་རིམ་བཞིན་དུ་བཤད་ཀྱིས་ཉོན་ཅིག
།འདི་ལ་བདེན་པ་རྣམ་པ་གཉིས་གཉིས་སུ་མེད་aཔས་རྒྱུ་དང་འབྲས་བུ་དག་ཀྱང་གཉིས་སུ་མེད་པ་ཡིན་ལ།
རྒྱུ་དང་འབྲས་བུ་གཉིས་སུ་མེད་པས་ཐོབ་པ་[^385K]དང་ཐོབ་པར་བྱ་བ་དག་ཀྱང་གཉིས་སུ་མེད་པ་ཡིན་ལ།
ཐོབ་པ་དང་ཐོབ་པར་[^386K]བྱ་བ་གཉིས་སུ་མེད་པས་སྒོམ་པ་[^387K]དང་བསྒོམ་པར་བྱ་བ་དག་ཀྱང་གཉིས་སུ་མེད་aཔ་སྟེ།
གཉིས་སུ་མེད་པ་ལ་ནི་སྒྲུབ་པ་པོ་དང།
སྒྲུབ་པ་དང།
བསྒྲུབ་པར་བྱ་བ་དམིགས་པར་མི་འགྱུར་རོ།
།དེ་དམིགས་པར་མི་འགྱུར་བས་འདིས་[^388K]གང་ཞིག་ལ་ནི་བསྒོམ་པར་བྱ་བའམ།
སུ་ཞིག་སྤྱོད་པ་སྤྱད་པར་འགྱུར་ཞེས་རྣམ་པར་བརྟགས་ནས་[^389K]སློབ་པར་བྱེད་པ་དང།
aཡོངས་སུ་རྫོགས་པ་དག་ལ་ཁྱད་པར་མེད་དེ།
མཐོང་བའི་ཆོས་ལ་མྱ་ངན་འདས།
།བྱ་བ་བྱས་པའང་དེ་ཉིད་ཡིན།
།ཞེས་བཤད་པའི་ཕྱིར་རོ།
།འོན་ཀྱང་གནས་སྐབས་ཀྱི་ཁྱད་པར་ཐོབ་པ་ན་ནི་རྒྱུ་དང་འབྲས་བུ་དག་ཀྱང་འཇིག་རྟེན་དུ་སྣང་སྟེ།
གཞན་དུ་རྒྱུ་མེད་པའི་ཉེས་པ་དང་བཅས་aཔར་ཐལ་བར་འགྱུར་རོ།
།དེ་བས་ན་སློབ་བཞིན་པའི་གནས་སྐབས་[^390K]སུ་ནི་སྒོམ་པ་པོ་དང་སྒོམ་པ་དང་བསྒོམ་པར་བྱ་བ་དང།
སྒྲུབ་པ་པོ་དང།
སྒྲུབ་པ་དང།
བསྒྲུབ་པར་བྱ་བའི་[^391K]སྤྱོད་པ་རྣམས་ཀྱང་ཡོད་དོ་ཞེས་པའམ[^392K]།
མེད་དོ་ཞེས་སོམ་ཉིར་མི་བྱ་སྟེ།
འདིར་སྒྲུབ་པ་པོ་ནི་ཀུན་རྫོབ་ཀྱི་བདེན་པ་aརྟོགས་པའོ།
།སྒྲུབ་པ་ནི་དོན་དམ་པའི་བདེན་པའོ།
།བསྒྲུབ་པར་བྱ་བ་ནི་གཉིས་སུ་མེད་པའི་ཡེ་ཤེས་སོ།
།དེ་བས་ན་རྒྱུ་དང་འབྲས་བུ་དག་གཉིས་སུ་མེད་པར་བྱ་བ་ཡོངས་སུ་ཤེས་པ་ནི་འདིར་སྒོམ་པ་ཉིད་དུ་བཤད་དོ[^393K]།
།ཇི་སྐད་དུ་ཐམས་ཅད་གསང་བའི་རྒྱུད་ལས།
འབྲས་བུས་རྒྱུ་ནི་aརྒྱས་བཏབ་ཅིང།
།རྒྱུ་ཡང་འབྲས་བུས་[^394K]རྒྱས་བཏབ་པར།
།བསྒོམ་གྱི་གཞན་དུ་དངོས་གྲུབ་ནི།
།བསྐལ་པ་བྱེ་བར་འབྱུང་མི་འགྱུར།
།ཞེས་གསུངས་པས་སོ།
།སྤྱོད་པ་རྣམ་པར་དག་པ་བཤད་པ་ནི།
གཉིས་སུ་མེད་པའི་ཡེ་ཤེས་རྟོགས་པར་གྱུར་ནས་མཉམ་པར་གཞག་པ་[^395K]aདང།
མཉམ་པར་མ་བཞག་པའི་གནས་སྐབས་སུ་གཉིས་སུ་མེད་པར་འགྱུར་ལ།
དེ་གཉིས་སུ་མེད་ན་[^396K]སུ་ཞིག་སྤྱོད་པ་རྣམས་སྤྱོད་དེ།
ཇི་ལྟར་བྱེད་པ་པོ་མེད་པར་གྱུར་པས་བྱ་བ་རྣམས་ཀྱང་མེད་པར་འགྱུར་བ་ནི་འཇིག་རྟེན་ན་ངེས་པ་ཡིན་ནོ།
།ཡང་བརྟུལ་ཞུགས་ཀྱི་སྤྱོད་པ་མེད་པར་aཐོག་མ་མེད་པའི་[^397K]ཉོན་མོངས་པའི་བག་ཆགས་ཟད་པར་བྱ་བར་ནི་མི་ནུས་སོ།
།ཞེས་ལུང་ལས་བཤད་པ་དང་འཇིག་རྟེན་དུ་གྲགས་སོ།
།ཇི་སྐད་དུ་གསང་བ་འདུས་པའི་རྒྱུད་ལས།
རྡོ་རྗེ་སེམས་དཔའ་རྒྱལ་པོ་ཆེ།
།ཡང་དང་ཡང་དུ་བསྐུལ་བར་བྱ།
།ཞེས་གསུངས་པ་དང།
ཇི་སྐད་དུ་གསང་aབ་གྲུབ་པ་ལས་ཀྱང།
རྐང་བརྒྱད་བྱ་བ་སྤངས་ན་[^398K]ནི།
།འཁོར་བའི་ཚོགས་ནི་དོར་ནས་སུ།
།རྟག་ཏུ་བརྩོན་དང་ལྡན་ཡིད་ཀྱིས།
།རྡོ་རྗེ་སེམས་མཆོག་བསྒྲུབ་པར་བྱ།
།འགྱོད་དང་གཉིད་དང་རྨུགས་ལ་སོགས།
།རབ་ཏུ་འབད་དེ་སྤང་བར་བྱ།
།གཞན་དུ་བསྐལ་པ་བྱེ་བར་ནི།
།བརྒྱར་ཡང་aའགྲུབ་པར་མི་འགྱུར་རོ།
།ཞེས་གསུངས་སོ།
།དེ་བས་ན་མཚན་མ་མེད་པའི་ཏིང་ངེ་འཛིན་ལ་སྙོམས་པར་ཞུགས་པས་ཐོག་མ་མེད་པའི་ཉོན་མོངས་པའི་བག་ཆགས་ཀྱི་སྟོབས་སྤངས་ནས།
ལྷུན་གྱིས་གྲུབ་པའི་འབྲས་བུ་ཐོབ་པར་འདོད་པས་སྤྱོད་པ་སྤྱད་[^399K]ན་སྤྱོད་དོ་ཞེའམ་མི་སྤྱོད་དོ་ཞེས་བྱ་བའི་aཡིད་ལ་བྱེད་པ་སྤངས་ནས་འཇིག་རྟེན་གྱི་ཆོས་བརྒྱད་ཟིལ་གྱིས་མནན་ཏེ།
ཇི་སྐད་དུ་བཤད་པའི་རྣལ་འབྱོར་གྱི་སྤྱོད་པ་ལ་སྤྱད་པར་བྱའོ།
།དེ་བས་ན་ཡང་དག་པར་གྱུར་པའི་སྤྱོད་པ་དེ་བླ་མའི་ཞལ་སྔ་ནས་ཀྱི་དྲིན་གྱིས་ཅི་ནུས་པར་རྣམ་པར་དབྱེ་བར་བྱའོ།
།དེ་ལ་ཐོག་མ་ཁོ་ནར་བཅོམ་ལྡན་འདས་aསྤྱོད་པ་མཛད་པའི་སྤྱོད་པ་བྱང་ཆུབ་སེམས་དཔའི་གནས་སྐབས་སུ་གླིང་ལ་སོགས་པ་ལ་གཟིགས་པར་མཛད་དེ་དགའ་ལྡན་གྱི་གནས་ནས་བབ་པར་[^400K]མཛད་ནས་རྒྱུད་ལ་སོགས་པའི་ཚུལ་རྣམ་པ་བཞིར་བསྟན་ཏེ།
འདོད་ཆགས་དང་བྲལ་བའི་གཟུགས་སུ་མངོན་པར་སྤྲུལ་ནས།
དམན་པ་ལ་མོས་པ་aརྣམས་ལ་འཕགས་པའི་བདེན་པ་རྣམ་པ་བཞི་རྟོགས་པར་མཛད་ཅིང་འདོད་ཆགས་དང་བྲལ་བའི་སྤྱོད་པ་བསྟན་པ་དང།
ཡང་རྒྱ་ཆེན་པོ་ལ་མངོན་པར་ཞེན་པ་རྣམས་ལ་རྣམ་པར་ཤེས་པའི་ཚོགས་བརྒྱད་ལ་སོགས་པ་ཆོས་བདག་མེད་པ་རྟོགས་པར་མཛད་ཅིང་ས་དང་ཕ་རོལ་ཏུ་ཕྱིན་པའི་སྤྱོད་aཔ་སྟོན་པར་མཛད་པ་དང།
ཡང་འཁོར་ལོས་སྒྱུར་བའི་གཟུགས་སུ་མངོན་པར་སྤྲུལ་ནས།
ཟབ་མོ་ལ་ལྷག་པར་མོས་པ་རྣམས་ལ་འདོད་ཆགས་ཀྱིས་བདེན་པ་གཉིས་རྟོགས་པར་བྱ་བའི་ཕྱིར་འདོད་ཆགས་ཀྱི་ཆོས་[^401K]སྟོན་པར་མཛད་པ་ཡིན་ནོ།
།དེ་བས་ན་བདེན་པ་གཉིས་ཡོངས་སུ་གཟུང་བའི་ལུས་aདངོས་པོའི་དོན་མ་ལུས་པ་ཡོངས་སུ་གཅོད་པར་བྱེད་ཅིང་བདེ་བ་ཆེན་པོའི་འབྲས་བུའི་མཆོག་ལ་མངོན་པར་དགའ་བ་རྣམས་ལ་ཉན་ཐོས་དང་མདོ་སྡེའི་ཚུལ་དང་ལྡན་པའི་སྤྱོད་པ་མ་གསུངས་ཏེ།
གང་གི་ཕྱིར་ཉན་ཐོས་ལ་སོགས་པ་ནི་དམན་པ་ལ་ལྷག་པར་མོས་ཤིང་རྣམ་aཔར་རྟོག་པ་ལ་སྤྱོད་པ།
བདག་ལ་བསྒྲུབ་པ་དང་བྲལ་བ།
སྦྱིན་པ་དང་ཚུལ་ཁྲིམས་ལ་སོགས་པའི་བྱ་བའི་ལམ་ལ་ཞུགས་པ།
དེ་ཁོ་ན་ཉིད་ཀྱི་ཡེ་ཤེས་ལ་དད་པ་མེད་པ།
ཐར་པ་དང་རྒྱང་རིང་བ་ཞེས་བྱ་བ་བདེ་བའི་ཐབས་མ་རྟོགས་པ་སྦྱངས་པའི་ཡོན་ཏན་བཅུ་གཉིས་ལ་སོགས་པ་སྤྱོད་aཔ་དགའ་བ་[^402K]རྣམས་ཀྱིས་དུས་རིང་པོར་བྱང་ཆུབ་ཚོལ་བར་བྱེད་མོད་ཀྱི།
འོན་ཀྱང་ཐོབ་པར་མི་བྱེད་དེ།
རྫོགས་པའི་རིམ་པ་མ་རྟོགས་ཤིང་ཁོང་དུ་མ་ཆུད་པའི་ཕྱིར་རོ།
།དེ་བས་ན་འདི་ལྟར་བཅོམ་ལྡན་འདས་ཀྱིས།
གང་ཞིག་དགེ་སློང་དངོས་གནས་དང།
།གང་ཡང་རྟོག་ལ་དགའ་aབའི་མི།
།གང་ཞིག་རྒན་པོར་གནས་གྱུར་པ།
།དེ་ལ་དེ་ཉིད་མི་བསྟན་ཏོ།
།ཞེས་གསུངས་པ་དང།
རྣམ་པར་སྣང་མཛད་མངོན་པར་བྱང་ཆུབ་པའི་སྤྱོད་པའི་རྒྱུད་ལས་ཀྱང།
ཐབས་དང་མི་ལྡན་ཡེ་ཤེས་དང།
།བསླབ་པ་དག་ཀྱང་བཤད་པ་ནི།
།དཔའ་བོ་ཆེན་པོས་ཉན་ཐོས་aརྣམས།
།དེ་ལ་གཟུད་པའི་[^403K]ཕྱིར་བཤད་དོ།
།ཞེས་གསུངས་པ་དང།
རྩ་བའི་མདོ་ལས་ཀྱང།
དགེ་བ་བཅུ་ཡི་ལས་ཀྱི་ལམ།
།བྱེད་པ་ཡེ་ཤེས་སྤངས་པའོ།
།ཞེས་གསུངས་པ་དང།
དེ་བས་ན་བཅོམ་ལྡན་འདས་ཀྱིས།
དགེ་སློང་ཉན་ཐོས་ཐེག་པ་ལ་མི་བསླབ།
།བྱང་ཆུབ་སྤྱོད་aཔ་དེ་ལ་བསླབ་བྱ་སྟེ།
།བྱང་ཆུབ་སྤྱོད་པ་[^404K]སངས་རྒྱས་ཡོན་ཏན་དང།
།གླེང་གཞི་འདི་ལས་རང་འབྱུང་དག་ཏུ་འགྱུར།
།ཞེས་གསུངས་སོ།
།དེ་བས་ན་ཁྱད་པར་གྱི་རྒྱུ་ལས་ཁྱད་པར་གྱི་འབྲས་བུ་འབྱུང་བར་འགྱུར་རོ།
།དེ་བཞིན་དུ་གཟུགས་ལ་སོགས་པའི་འདོད་པ་ལྔའི་ཡུལ་རྣམས་ལ་ཁྱད་aཔར་གྱི་ལོངས་སྤྱོད་ཀྱི་ངོ་བོར་གྱུར་པས་ཁྱད་པར་གྱི་འབྲས་བུ་ཐོབ་པར་འགྱུར་བ་[^405K]ཡིན་པར་ཤེས་པར་བྱའོ།
།གཞན་དུ་སྤྱོད་པ་དཀའ་བ་རྣམས་ཀྱིས་སེམས་རྩེ་གཅིག་པ་འཐོབ་པར་མི་འགྱུར་ཏེ།
དབང་པོ་ལྔ་ཚར་བཅད་པའི་ཕྱིར་རོ།
།ཇི་སྐད་དུ་བཅོམ་ལྡན་འདས་ཀྱིས་དཔལ་མཆོག་དང་པོའི་aརྒྱུད་ལས།
དཀའ་ཐུབ་སྡོམ་པ་མི་བཟད་པས།
།ལུས་སྐམ་[^406K]འགྱུར་ཞིང་སྡུག་བསྔལ་ལ།
།སྡུག་བསྔལ་གྱིས་[^407K]ནི་སེམས་གཡེངས་པས།
།གཡེངས་པས་དངོས་གྲུབ་གཞན་དུ་འགྱུར།
།ཞེས་གསུངས་པ་དང།
རྩ་བའི་རྒྱུད་ལས་ཀྱང།
དཀའ་ཐུབ་དཀའ་སྤྱད་མི་བཟད་པས།
།aབསྟེན་[^408K]ན་འགྲུབ་པར་མི་འགྱུར་གྱི།
།འདོད་པ་ཀུན་ལ་ལོངས་སྤྱོད་ཅིང།
།བསྟེན་[^409K]ན་མྱུར་དུ་འགྲུབ་པར་འགྱུར།
།ཞེས་གསུངས་པས་སོ།
།རྡོ་རྗེ་སློབ་མས་གསོལ་པ།
འདོད་ཆགས་ཞེ་སྡང་གཏི་མུག་སྟེ།
།འདི་དག་འཇིག་རྟེན་དུག་གསུམ་མོ།
།ཞེས་གསུངས་པ་དང།
དེ་བཞིན་དུ་aགཟུགས་ལ་སོགས་པའི་ཡུལ་རྣམས་ནི་ཉོན་མོངས་པ་རབ་ཏུ་སྐྱེ་བའི་རྒྱུར་གྱུར་པ་ཡིན་པས་ངན་སོང་གི་རྒྱུ་ཡིན་པར་བཅོམ་ལྡན་འདས་ཀྱིས་གསུངས་ན།
ཇི་ལྟར་ན་ཡང་དེ་དག་བསྟེན་པར་གྱུར་པས་བླ་ན་མེད་པའི་གོ་འཕང་འགྲུབ་པར་འགྱུར་རོ་ཞེས་བགྱི་བ་ཕན་ཚུན་འགལ་བར་མི་འགྱུར་ལགས་aསམ།
རྡོ་རྗེ་སློབ་དཔོན་གྱིས་སྨྲས་པ།
རྡོ་རྗེ་སློབ་མ་ཁྱོད་གང་འདོད་ཆགས་ལ་སྤྱོད་པ་རྣམས་ཀྱི་ཐེ་ཚོམ་མེད་པར་བྱ་བའི་ཕྱིར[^410K]།
ཡོངས་སུ་འདྲི་བར་བྱེད་པ་ལེགས་སོ་ལེགས་སོ།
།དེ་བས་ན་དོན་ཆེན་པོ་བསྟན་པར་བྱ་ཡིས་ཉོན་ཅིག
།ཉོན་མོངས་པ་རྣམས་ནི་ཉན་ཐོས་ལ་སོགས་པ་aདམིགས་པར་ལྟ་བ་རྣམས་ཀྱི་ཉོན་མོངས་པ་རྣམས་ཀྱི་རྐྱེན་དུ་འགྱུར་ཏེ།
ཉོན་མོངས་པའི་ངོ་བོ་ཉིད་ཡོངས་སུ་མ་ཤེས་པའི་ཕྱིར་རོ།
།ངོ་བོ་ཉིད་ཡོངས་སུ་ཤེས་ན་[^411K]ནི་བྱང་ཆུབ་ཀྱི་རྒྱུར་འགྱུར་རོ་ཞེས་བཅོམ་ལྡན་འདས་ཀྱིས་[^412K]མདོ་སྡེ་དག་ལས་གསུངས་ཏེ།
ཇི་སྐད་དུ་དཔལ་མཆོག་དང་པོ་aཞེས་བྱ་བའི་རྣལ་འབྱོར་ཆེན་པོའི་རྒྱུད་ལས་ཀྱང།
འདོད་ཆགས་ཞེ་སྡང་གཏི་མུག་གསུམ།
།འཛིན་པས་དུག་ཏུ་འགྱུར་བ་ཡིན།
།དུག་ཉིད་ཉེ་བར་ཞི་གྱུར་ན།
།དུག་ནི་དུག་མེད་བྱས་པ་ཡིན།
།བདུད་རྩི་རིམ་གྱིས་བརྟེན་ནས་ནི།
།བདུད་རྩི་ཉིད་དུ་འགྱུར་བའང་ཡིན།
།ཞེས་གསུངས་aཔ་དང།
དཀོན་མཆོག་བརྩེགས་པའི་མདོ་ལས་ཀྱང།
འོད་སྲུངས་འདི་ལྟ་སྟེ།
དཔེར་ན་གྲོང་ཁྱེར་ཆེན་པོའི་ལུད་གང་ཡིན་པ་དེ་ནི་བུ་རམ་ཤིང་གི་ཞིང་དག་དང།
འབྲས་ཀྱི་ཞིང་དག་དང།
རྒུན་འབྲུམ་གྱི་ཞིང་དག་ལ་ཕན་པར་འགྱུར་བ་ཡིན་ནོ།
།འོད་སྲུངས་[^413K]དེ་བཞིན་དུ་བྱང་ཆུབ་སེམས་དཔའི་aཉོན་མོངས་པའི་ལུད་གང་ཡིན་པ་དེ་ཡང་ཐམས་ཅད་མཁྱེན་པ་ཉིད་ལ་ཕན་པར་འགྱུར་བ་ཡིན་ནོ།
།འོད་སྲུངས་འདི་ལྟ་སྟེ་དཔེར་ན་སྔགས་དང་སྨན་གྱིས་ཡོངས་སུ་ཟིན་པའི་དུག་གིས་འཆི་བར་བྱེད་མི་ནུས་སོ།
།འོད་སྲུངས་དེ་བཞིན་དུ་ཤེས་རབ་དང་ཐབས་མཁས་པས་aཡོངས་སུ་ཟིན་པའི་ཉོན་མོངས་པའི་དུག་གིས་ཀྱང་ལོག་པར་ལྟུང་བར་བྱེད་མི་ནུས་སོ་ཞེས་གསུངས་པ་དང།
གཞན་ཡང་འདུལ་བ་དོན་ཡོད་པར་གྲུབ་པ་ཞེས་བྱ་བའི་རྣལ་འབྱོར་ཆེན་པོའི་རྒྱུད་ལས་ཀྱང།
གང་གིས་བླུན་པོ་འཆིང་གྱུར་པ།
།དེ་ཡིས་མཁས་པ་ཡོངས་གྲོལ་ཞེས།
།བྱང་ཆུབ་རྣམ་aཔར་བསྒོམས་ནས་ནི།
།འདི་དག་ཐམས་ཅད་ཕྱིན་ཅི་ལོག
།གང་གིས་རྨོངས་པ་འཆིང་འགྱུར་ཞིང།
།ངུ་འབོད་མཐར་ནི་ངེས་འགྱུར་བ།
།དེ་ཉིད་ཀྱིས་ནི་གྲོལ་འགྱུར་ཞིང[^414K]།
།ཤེས་རབ་སྟོབས་ཀྱིས་བདེ་བ་ཐོབ།
།ཅེས་གསུངས་ཏེ།
རིགས་པ་འདིས་ནི་ཁྱད་པར་ཅན་བསྐུལ་བར་aའགྱུར་བ་དང།
ཁྱད་པར་ཅན་གྱིས་ཡོངས་སུ་བསྐུལ་བར་[^415K]གྱུར་པས་ཁྱད་པར་ཅན་གྱི་འབྲས་བུ་ཡིད་དུ་འོང་བ་སྐྱེད་པའི་རྒྱུར་གྱུར་པར་ཞུགས་པའི་བླ་ན་མེད་པའི་བདེ་བ་ཆེན་པོའི་འབྲས་བུ་ཐོབ་པར་བྱ་བ་ལ་སྒྲུབ་པ་གཞན་མེད་དེ།
དེའི་དོན་དུ་དེ་ཉིད་ཀྱིས་བཟའ་བ་[^416K]དང་གནས་ལ་སོགས་aཔ་བདེ་བ་རྣམས་ཀྱིས་ཡོན་ཏན་གྱི་དབང་ཕྱུག་བརྒྱད་ལ་སོགས་པ་དང་ལྡན་པའི་ཐམས་ཅད་མཁྱེན་པའི་ཕུན་སུམ་ཚོགས་པ་མངོན་སུམ་དུ་བྱེད་པར་འགྱུར་རོ།
།བདེ་མཆོག་ལས་ཀྱང།
དེས་ན་བདེ་བ་[^417K]བདེ་ཉིད་ཀྱིས[^418K]།
།སངས་རྒྱས་ཐམས་ཅད་ཉིད་ཐོབ་འགྱུར།
།ཞེས་གསུངས་སོ།
།དེ་ལ་aའདོད་ཆགས་ལས་བྱུང་བའི་བྱང་ཆུབ་སེམས་དཔའི་སྤྱོད་པ་ནི་རྣམ་པ་གསུམ་སྟེ།
འདི་ལྟ་སྟེ།
སྤྲོས་པ་དང་བཅས་པ་དང།
སྤྲོས་པ་མེད་པ་དང།
ཤིན་ཏུ་སྤྲོས་པ་མེད་པ་ཞེས་བྱ་བའོ།
།དེ་ལ་སྤྲོས་པ་དང་བཅས་པའི་སྤྱོད་པ་གང་ཞེ་ན།
འདི་ལྟ་སྟེ།
དེ་བཞིན་གཤེགས་པའི་དབུགས་དབྱུང་aབ་དང།
རྡོ་རྗེ་འཆང་བའི་དབུགས་དབྱུང་བ་ཇི་སྐད་དུ་བསྟན་པའི་དེ་བཞིན་གཤེགས་པ་ཐམས་ཅད་ཀྱི་ཨ་ར་ལི་རྒྱས་པ་དེ་ནི་སྤྲོས་པ་དང་བཅས་པའོ།
།དེ་ལ་སྤྲོས་པ་མེད་པ་[^419K]ནི་གང་ཡིན་ཞེ་ན།
རྟག་ཏུ་ཁྱབ་པ་ལས་དགོས་པའི་དབང་དུ་འགའ་ཞིག་ལ་རོལ་པ་དེ་ནི་སྤྲོས་པ་མེད་པའོ།
།ཤིན་ཏུ་སྤྲོས་aཔ་མེད་པ་གང་ཡིན་ཞེ་ན།
འདུ་འཛི་ཐམས་ཅད་རྣམ་པར་སྤངས་ནས་བསམ་གཏན་གྱི་ཟས་དང།
གནས་པ་འབའ་ཞིག་དང།
ཡེ་ཤེས་ཀྱི་ཕྱག་རྒྱ་དང།
སྙོམས་པར་འཇུག་པ་ལས་གོམས་པ་དེ་ནི་ཤིན་ཏུ་སྤྲོས་པ་མེད་པ་སྟེ།
དཔེར་ན་ཤིང་ཚིག་པར་གྱུར་ཀྱང་ཐལ་བར་འགྱུར་རོ།
།ཏཱ་ལའི་[^420K]aལོ་མ་ཚིག་པར་གྱུར་[^421K]ཀྱང་ཐལ་བར་འགྱུར་རོ།
།རས་བལ་གྱི་ལོ་མ་ཚིག་པར་གྱུར་ཀྱང་ཐལ་བར་འགྱུར་ཏེ་ཐམས་ཅད་ཀྱང་ཐལ་བར་འགྱུར་རོ།
།དེ་བཞིན་དུ་སྤྱོད་པ་[^422K]གསུམ་ཆར་[^423K]གྱིས་ཀྱང་རྡོ་རྗེ་འཛིན་པའི་གོ་འཕང་མངོན་པར་འདོད་པ་ཉིད་སྐྱེ་བར་འགྱུར་རོ།
།ཡང་སྒྲུབ་པ་པོ་ལ་ནི་དེ་ཁོ་ན་ཉིད་aབསྡུས་པ་[^424K]ལ་སོགས་པའི་རྒྱུད་ཀྱི་རྗེས་སུ་འབྲངས་ནས་ལག་པའི་ཕྱག་རྒྱ་དང།
གླུའི་མཆོད་པ་དང།
སྟང་[^425K]སྟབས་ལ་སོགས་པའི་ཚུལ་དང།
གར་ལ་སོགས་པའི་སྦྱོར་བ་རྟག་ཏུ་བརྩོན་པའི་ཡིད་དང།
ཉིན་དང་མཚན་དུ་སྤྲོས་པ་དང་བཅས་པའི་མཆོད་པས་[^426K]ཕྱག་རྒྱ་ཆེན་པོའི་དངོས་གྲུབ་སྒྲུབ་པར་བྱེད་དོ།
།aདེ་བཞིན་དུ་ལ་ལ་ནི་དཔལ་མཆོག་དང་པོ་ལ་སོགས་པ་རྣལ་འབྱོར་ཆེན་པོའི་རྒྱུད་ལ་བརྟེན་ནས་སྐྱིལ་མོ་ཀྲུང་གི་འདུག་སྟངས་དང།
ཉམས་རྣམ་པ་དགུ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་རོལ་མོ་སྤྲོས་པ་དང་བཅས་པའི་སྤྱོད་པས་ཕྱག་རྒྱ་ཆེན་པོའི་གོ་འཕང་ཐོབ་པར་བྱེད་དོ།
།གསང་བ་aའདུས་པའི་རྒྱུད་འདི་ལས་ནི་སྤྲོས་པ་མེད་པ་དང་ཤིན་ཏུ་སྤྲོས་པ་མེད་པའི་གནས་འབའ་ཞིག་སྟོན་ཏོ།
།ད་ནི་སྤྲོས་པ་དང་བཅས་པའི་སྤྱོད་པ་དཔལ་སངས་རྒྱས་ཐམས་ཅད་དང་མཉམ་པར་སྦྱོར་བ་མཁའ་འགྲོ་མ་སྒྱུ་མ་བདེ་བའི་མཆོག་ཅེས་བྱ་བ་རྣལ་འབྱོར་ཆེན་པོའི་རྒྱུད་ལ་འཇུག་པར་བྱ་སྟེ།
དེ་ནས་ཡང་aདག་བཤད་བྱ་བ།
།རྣམ་པ་སྣ་ཚོགས་མཆོག་གྱུར་པ།
།སངས་རྒྱས་ཐམས་ཅད་མཉམ་སྦྱོར་བ།
།མཁའ་འགྲོ་སྒྱུ་མ་བདེ་བའི་མཆོག
།གསང་བ་མཆོག་གི་དགྱེས་པ་ན།
།ཐམས་ཅད་བདག་ཉིད་རྟག་ཏུ་བཞུགས།
།དཔལ་ལྡན་སངས་རྒྱས་ཀུན་གྱི་དངོས།
།རྡོ་རྗེ་སེམས་དཔའི་བདེ་aའབྱུང་བ།
།དེ་བཞིན་གཤེགས་པའི་ལྷ་རྫས་མཆོག
།རིན་ཆེན་རྒྱན་ལ་སོགས་པས་སྤྲས།
།དྲིལ་བུ་རྒྱལ་མཚན་མཆོག་ལྡན་པའི།
།བླ་རེ་དམ་པ་བྲེས་པ་ན།
།རྡོ་རྗེ་གླུ་དང་མཆོད་ལ་སོགས།
།གླུ་དང་སིལ་སྙན་རྣམ་པར་འཕྲུལ།
།མེ་ཏོག་བདུག་པའི་སྦྱོར་བ་དང།
།མར་མེ་དྲི་དང་སོགས་ལྡན་aཔར།
།སངས་རྒྱས་ཐམས་ཅད་མཉམ་སྦྱོར་བ།
།མཁའ་འགྲོ་སྒྱུ་མ་བདེ་མཆོག་བསྒྲུབ།
།ཡང་ན་སྲིད་པ་གསུམ་དག་གམ།
།ཡང་ན་བདག་གི་གནས་དག་གམ།
།སྐྱེད་མོས་ཚལ་ལ་སོགས་པར་བསྒྲུབ།
།དེར་ནི་དང་པོར་གདན་བཤམ་སྟེ[^427K]།
།འཇམ་ཞིང་aརེག་ན་བདེ་འགྱུར་བ།
།སྣ་ཚོགས་པདྨོ་[^428K]རས་ཀྱིས་གཡོགས།
།དེར་ནི་ཐམས་ཅད་དག་པའི་གདན།
།སངས་རྒྱས་ཐམས་ཅད་མཉམ་སྦྱོར་བས།
།སྦྱོར་བའི་དབང་ཕྱུག་རྣམ་འཕྲུལ་བས།
།རྡོ་རྗེ་སེམས་དཔའ་དཔལ་གྱི་ལྷ།
།དེ་ནི་རྣམ་པར་འཕྲུལ་པར་མཛད།
།ཁམས་ཀྱི་རང་aབཞིན་ཐམས་ཅད་དང།
།དེ་བཞིན་སྲོག་དང་རྩོལ་ལས་བྱུང།
།རང་གི་ལྷ་ལ་མངོན་ཕྱོགས་པའི།
།གྲུབ་པའི་ཕྱག་རྒྱས་རབ་ཏུ་བསྐོར།
།ལུགས་མའམ་ཡང་ན་འབུར་དང་ནི།
།མངོན་པར་འདུས་བྱས་ལེགས་བྲིས་པ།
།རྣམ་པ་སྣ་ཚོགས་གཟུགས་བརྙན་ནི།
།མཚན་མའི་ཕྱག་aརྒྱ་རབ་ཏུ་བརྟག
།སྟན་དེ་དག་ནི་ཐམས་ཅད་ལ།
།ཇི་ལྟར་གནས་པ་བཞིན་དུ་དགོད།
།གྲུ་བཞི་པ་ལ་སྒོ་བཞི་པ།
།རྟ་བབས་བཞི་ཡིས་མཛེས་པར་བྱས།
།རྡོ་རྗེ་རིན་ཆེན་པདྨ་སོགས།
།སྒོ་སྲུང་དང་ནི་ལྡན་པར་བྱ།
།རང་གི་ལྷ་དང་ལྡན་པ་ཡི།
།བུད་མེད་དག་ནི་ལེགས་བསླབས་པ།
།aསྐལ་བཟང་རང་བཞིན་ཕྱག་རྒྱས་མཚན།
།ཚོགས་ཀྱི་དཀྱིལ་འཁོར་བརྟག་པར་བྱ།
།ཞེས་གསུངས་པའོ[^429K]མདོའི་ཚིག་དེ་རྣམས་ཀྱི་དོན་རྒྱ་ཆེར་དགྲོལ་བར་བྱ་སྟེ།
དེ་ལ་དང་པོ་ཁོ་ནས་[^430K]སྐྱེད་མོས་ཚལ་ལ་སོགས་པ་ཡིད་དང་རྗེས་སུ་མཐུན་པ་རྣམ་པར་དབེན་པའི་གནས་སུ་ཚུལ་དང་མི་aམཐུན་པ་ལ་སོགས་པ་སྐལ་བ་ངན་པ་རྣམས་དང་བྲལ་བའི་གནས་དག་ཏུ་སོ་ཕག་ལས་བྱས་པའི་ཁང་པ་སུམ་བརྩེགས་ལ་རྒྱན་རྣམ་པ་སྣ་ཚོགས་དང་ལྡན་པར་བྱེད་དུ་གཞུག་གོ།
།དེ་ལ་ཁང་པ་དང་པོར་ནི་ཚང་མང་གཞག་པར་[^431K]བྱའོ།
།ཁང་པ་གཉིས་པར་ནི་པི་ཝང་ལ་སོགས་པ་གླུ་གར་དང་aརོལ་མོའི་མཆོད་པའི་ཡོ་བྱད་རྣམས་གཞག་པར་[^432K]བྱའོ།
།ཁང་པ་གསུམ་པར་ནི་རྣལ་འབྱོར་མ་རྣམས་དང་ལྷན་ཅིག་ཏུ་དཔལ་སྣ་ཚོགས་སྐལ་བ་བཟང་པོའི་མཆོག་གནས་པར་བྱའོ།
།ཡང་ན་སའི་ཁང་པར་[^433K]རབ་ཏུ་བརྟན་པ་ལ་སོགས་པ་དང་ཡང་དག་པར་ལྡན་པ་རྒྱན་རྣམ་པ་[^434K]སྣ་ཚོགས་དང།
རྡོ་རྗེའི་aརང་བཞིན་གྱི་[^435K]སའི་ཆ་ལ་ཤེལ་དང།
བཻ་ཌཱུཪྻ་དང།
ཨིནྡྲ་ནཱི་ལ་དང།
མརྒད་དང།
པདྨ་རཱ་གའི་རང་བཞིན་ཅན་རིའི་རྒྱལ་པོ་རི་རབ་ལ་རྡོ་རྗེ་རྩེ་མོ་ཅན་གྱི་གཞལ་ཡས་ཁང་དུ་རྣམ་པར་བསམས་ཏེ།
གྲུ་བཞི་པ་ལ་སྒོ་བཞི་པ།
།རྟ་བབས་བཞིས་ནི་མཛེས་པར་[^436K]བྱས།
།ཐིག་བཞི་དང་ནི་aཡང་དག་ལྡན།
།ཀ་བ་བརྒྱད་ཀྱིས་མཛེས་བྱས་པ།
།དྲ་བ་དྲ་བ་ཕྱེད་པས་སྤྲས།
།དར་དང་མེ་ཏོག་ཕྲེང་བས་བརྒྱན།
།དྲིལ་བུ་བ་དན་ལེགས་པར་མཛེས།
།རྔ་ཡབ་ལ་སོགས་རྣམས་ཀྱིས་བརྒྱན།
།སྒོ་ཡི་མཚམས་ནི་ཐམས་ཅད་དང།
།མཚམས་སུ་ཟླ་ཕྱེད་རྡོ་རྗེར་ལྡན།
།aསྐས་[^437K]དང་རྟ་བབས་སྒོ་ལ་སོགས།
།སྣ་ཚོགས་པདྨས་མཛེས་བྱས་པ།
།ཞེས་བྱ་བ་བསྟན་ཏེ།
།དེར་སྒྲུབ་པོ་[^438K]བླ་མ་ལས་གནང་བ་ཐོབ་པས་རྫོགས་པ་དང་མ་རྫོགས་པའི་རྣལ་འབྱོར་གྱི་དབང་ཕྱུག་རྣམས་ལེགས་པར་མཆོད་པ་[^439K]ལྷན་ཅིག་སྤྱོད་པ་དང།
རྗེས་སུ་སྤྱོད་པ་རྣམས་དང་aལྷན་ཅིག་ཏུ་ཐ་མལ་པའི་ང་རྒྱལ་བསལ་བ་རྣམས་དང་ལྷན་ཅིག་ཏུ་འཛེམ་པ་མེད་པར་གྱུར་པའི་སེམས་ཀྱིས་སེམས་སེང་གེ་འདྲ་བས་རིམ་པ་འདིས་ཕྱག་རྒྱ་ཆེན་པོ་སྒྲུབ་པ་[^440K]ལ་འཇུག་པར་བྱའོ།
།དེ་ལ་རིམ་པ་ནི་འདི་ཡིན་ཏེ།
དོན་དམ་པའི་བདེན་པ་ལ་དམིགས་པ་སྔོན་དུ་འགྲོ་བས་བདག་ལ་བྱིན་aགྱིས་བརླབ་པའི་རིམ་གྱིས་རྡོ་རྗེ་སེམས་དཔའི་[^441K]སྐུར་བདག་ཉིད་བསྐྱེད་ལ་དཀྱིལ་འཁོར་གྱི་བདག་པོའི་ཚུལ་གྱིས་འདུག་ནས་གཟུགས་ཀྱི་ཡུལ་ལ་སྤྱོད་པར་བྱེད་དོ།
།དེ་ནས་དེ་བཞིན་གཤེགས་པ་ཐམས་ཅད་བུད་མེད་ཀྱི་[^442K]སྒྱུ་མ་ལྟ་བུར་རབ་ཏུ་བསྟན་པར་བྱ་བའི་ཕྱིར་ལ་ལ་ནི་བདེ་མཆོག་སྒྱུ་མ་ལྟ་བུས་aའདོད་ཆགས་ཀྱི་རྒྱུད་ཀྱི་[^443K]ངོ་བོ་ཉིད་ཀྱིས་བཅོམ་ལྡན་འདས་ཀྱི་[^444K]སྤྱན་སྔར་འདུག་ལ།
ལ་ལ་ནི་ཨེ་མའོ་བདེ་བ་ལྟ་བུས་རབ་ཏུ་དགའ་བའི་རྒྱུད་ཀྱི་ངོ་བོ་ཉིད་ཀྱིས་གཡས་ཕྱོགས་སུ་གནས་སོ།
།ལ་ལ་ནི་སྒྲོན་མ་ལྟ་བུས་དྲག་པོའི་རྒྱུད་ཀྱི་ངོ་བོ་ཉིད་ཀྱིས་ནུབ་ཕྱོགས་སུ་གནས་སོ།
།ལ་ལ་ནི་ཤ་ཤི་aལྟ་བུས་སྲོག་གི་རྒྱུད་ཀྱི་ངོ་བོ་ཉིད་ཀྱིས་བྱང་ཕྱོགས་སུ་གནས་ཏེ་འདི་དག་ནི་ལྷན་ཅིག་སྤྱོད་པའོ།
།ལ་ལ་ནི་སངས་རྒྱས་ཀྱི་བྱང་ཆུབ་ལྟ་བུས་གཏི་མུག་རྣམ་པར་སྤྱོད་པའི་ཕྱིར་ཤར་ལྷོའི་མཚམས་སུ་གནས་སོ།
།ལ་ལ་ནི་ཆོས་ཀྱི་འཁོར་ལོ་ལྟ་བུས་ཁམས་གསུམ་རྒལ་[^445K]ཅིང་གནོན་པའི་གནས་རྣམ་aཔར་སྦྱོང་བས་ལྷོ་ནུབ་མཚམས་སུ་གནས་སོ།
།ལ་ལ་ནི་ཁམས་གསུམ་རྣམ་པར་རྒྱལ་མ་ལྟ་བུས་ཞེ་སྡང་རྣམ་པར་བསལ་བའི་ཕྱིར་ནུབ་བྱང་མཚམས་སུ་གནས་སོ།
།ལ་ལ་ནི་འདོད་པའི་ལྕུག་མ་ལྟ་བུས་འདོད་ཆགས་ཀྱི་མུན་པ་བསལ་བའི་ཕྱིར་བྱང་ཤར་གྱི་aམཚམས་སུ་གནས་སོ།
།ལ་ལ་ནི་གླིང་བུ་མ་ལྟ་བུས་ཕྱི་རོལ་གྱི་མེའི་ཕྱོགས་སུ་གནས་སོ།
།ལ་ལ་ནི་རྒྱུད་མངས་ལྟ་བུས་སྒེག་ཅིང་པི་ཝང་[^446K]ལེན་པས་ཁམས་གསུམ་དབང་དུ་བྱེད་ཅིང་ཕྱི་རོལ་གྱི་བདེན་བྲལ་[^447K]གྱི་ཕྱོགས་སུ་གནས་སོ།
།ལ་ལ་ནི་རྒྱུད་གཅིག་པ་ལྟ་བུས་རྔ་བོ་ཆེ་རྡུང་ཞིང་དུག་aདང་རིམས་རྣམ་པར་སེལ་བས་ཕྱི་རོལ་གྱི་རླུང་གི་ཕྱོགས་སུ་གནས་སོ།
།ལ་ལ་ནི་རྒྱུད་སྟུག་པོ་ལྟ་བུས་རྫ་རྔ་རྡུང་ཞིང་ཕྱི་རོལ་གྱི་དབང་ལྡན་གྱི་ཕྱོགས་སུ་གནས་སོ།
།ལ་ལ་ནི་རྡོ་རྗེ་མེ་ཏོག་མ་ལྟ་བུས་ལག་ན་མེ་ཏོག་ཐོགས་ཏེ་ཕྱི་རོལ་གྱི་ཤར་ལྷོའི་མཚམས་སུ་གནས་སོ།
།ལ་ལ་ནི་རྡོ་རྗེ་བདུག་aཔ་མ་ལྟ་བུས་སྤོས་ཁང་ཐོགས་ནས་ལྷོ་ནུབ་ཀྱི་མཚམས་སུ་གནས་སོ།
།ལ་ལ་ནི་རྡོ་རྗེ་མར་མེ་མ་ལྟ་བུས་མར་མེ་ཆེན་པོ་ཐོགས་ནས་ནུབ་བྱང་གི་མཚམས་སུ་གནས་སོ།
།ལ་ལ་ནི་རྡོ་རྗེ་བྱུག་པ་མ་ལྟ་བུས་དྲིས་ཡོངས་སུ་གང་བའི་དུང་ཕོར་ཐོགས་ནས་ཕྱི་རོལ་གྱི་སྣམ་བུའི་བྱང་ཤར་མཚམས་སུ་aགནས་སོ།
།ལ་ལ་ནི་རྟ་གདོང་ལྟ་བུས་རྟ་མཆོག་གི་ཁ་ནས་འབྱུང་བའི་དབུགས་ཀྱིས་སྲིད་པ་གསུམ་སྐེམས་ཤིང་ཤར་ཕྱོགས་ཀྱི་སྒོ་སྲུང་བྱེད་པར་གནས་སོ།
།ལ་ལ་ནི་རྡོ་རྗེ་ཕག་གདོང་ལྟ་བུས་ཁམས་གསུམ་ཐམས་ཅད་སྡུད་ཅིང་ལྷོ་ཕྱོགས་ཀྱི་སྒོ་སྲུང་བྱེད་པར་གནས་སོ།
།ལ་ལ་ནི་རྡོ་རྗེ་aསྣང་བའི་གཟུགས་ཀྱིས་ཁམས་གསུམ་ལ་ལྟ་[^448K]ཞིང་ནུབ་ཕྱོགས་ཀྱི་སྒོ་སྲུང་བྱེད་པར་གནས་སོ།
།ལ་ལ་ནི་ཐལ་བ་རབ་ཏུ་འཇིགས་པའི་རོ་ལངས་མ་ལྟ་བུས་ས་འོག་དང་ས་སྟེང་དང་མཐོ་རིས་སུ་དབུགས་འབྱིན་ཅིང་ཐལ་བར་གྱུར་པ་ཡང་འཚོ་བར་བྱེད་དེ་བྱང་ཕྱོགས་ཀྱི་སྒོ་སྲུང་བྱེད་པས་གནས་སོ།
།aདེ་ལ་བཅོམ་ལྡན་འདས་བདེ་བ་ཆེན་པོ་འཁོར་ལོས་སྒྱུར་བ་ནི་སྔོན་བྱུང་བའི་ཚུལ་གྱི་[^449K]བདག་ཉིད་ཅན་གྱི་ཏིང་ངེ་འཛིན་ལ་དགོངས་པ་སྔོན་དུ་འགྲོ་བས་རང་གི་སྐུའི་དཀྱིལ་འཁོར་ལ་གནས་པའི་དེ་བཞིན་གཤེགས་པ་ཐམས་ཅད་ཚིམ་པར་བྱའོ་ཞེས་ཁྱད་པར་གྱི་ང་རྒྱལ་བསྐྱེད་ལ།
དང་པོ་གཟུགས་ལ་aསོགས་པ་ཡུལ་རྣམ་པ་གསུམ་ཉམས་སུ་མྱོང་ནས་དེའི་རྗེས་སུ་སྦྱོང་བ་[^450K]ལ་སོགས་པ་ཆོ་ག་རྣམ་པ་གསུམ་གྱིས་ཟས་ཐམས་ཅད་མངོན་པར་སྦྱངས་ལ་རང་བཞིན་གྱིས་གྲུབ་པའི་ནང་གི་ཐབ་ཁུང་རྗེས་སུ་དྲན་ཏེ།
ཏིང་ངེ་འཛིན་སེམས་དཔའི་ཞལ་དུ་རྩེ་གསུམ་པའི་མེའི་ནང་དུ་སྦྱིན་སྲེག་དབུལ་aལོ་ཞེས་བྱ་བའི་ང་རྒྱལ་བསྐྱེད་ནས་ཟས་ལ་སྤྱད་པར་བྱ་སྟེ།
དེའི་འོག་ཏུ་བདེ་བར་ཡོངས་སུ་ཞུ་ནས་ར་ས་ཡ་ནར་འགྱུར་རོ།
།དེ་ལྟར་སྒྲུབ་པ་པོས་བཟའ་བ་དང།
བཅའ་བ་དང།
བཏུང་བ་རྣམས་ཀྱིས་སྐུ་རྡོ་རྗེ་ཡང་དག་པར་ཚིམ་པར་བྱས་ལ།
མཐར་རིམ་པ་འདིས་ལྔ་པ་རེག་བྱའི་ཡུལ་aལ་སྤྱོད་པར་བྱ་སྟེ།
ལྷན་ཅིག་སྤྱོད་པ་ལ་སོགས་པ་ལྷ་མོའི་ཚོགས་རྗེས་སུ་མཉེས་པར་བྱེད་པ་ལ་སོགས་པ་[^451K]མཁས་པ་ལ་བརྟེན་[^452K]ནས་ཇི་ལྟར་མངོན་པར་འདོད་པའི་ཕྱག་རྒྱ་བླངས་ནས་ཉེ་བར་བཞག་སྟེ།
ཕྱག་རྒྱ་ཆེན་པོའི་དངོས་གྲུབ་རྫོགས་པར་བྱའོ་ཞེས་ལྷག་པར་མོས་པ་བརྟན་པ་བསྐྱེད་aནས།
ཨཱ་ལིངྒ་ཎ་དང།
ཙུམྦ་ན་དང།
ཙུ་ཤ་[^453K]ན་དང།
ན་ག་པྲ་ཧ་ར་ཎ་དང།
སཱི་ཏ་ཀ་ར་དང།
ཀོ་ཀི་ལ་དང།
བུང་བའི་སྒྲ་དང།
ནཱ་ལི་ཡང་དག་པར་བསྐུལ་བ་ལ་སོགས་པ་བྱས་ནས།
དེ་བཞིན་གཤེགས་པའི་སྐྱིལ་མོ་ཀྲུང་དང།
རྡོ་རྗེའི་[^454K]སྐྱིལ་མོ་ཀྲུང་དང།
རིན་པོ་ཆེའི་སྐྱིལ་aམོ་ཀྲུང་དང།
པདྨའི་སྐྱིལ་མོ་ཀྲུང་དང།
ལས་ཀྱི་སྐྱིལ་མོ་ཀྲུང་ལ་སོགས་པ་བཅས་ནས་ལས་ལ་གནས་པར་འགྱུར་རོ།
།དེ་ནས་རྡོ་རྗེ་དང་པདྨ་ཡང་དག་པར་[^455K]འདུས་པ་ལས་ཐབས་དང་ཤེས་རབ་སྙོམས་པར་ཞུགས་པས་ཕུང་པོ་ལ་སོགས་པའི་ངོ་བོ་ཉིད་ཀྱི་དེ་བཞིན་གཤེགས་པ་ཐམས་ཅད་aཀྱི་སྤྱི་བོ་ནས་བརྩམས་ཏེ།
ནཱ་ལི་བདུན་ཅུ་རྩ་གཉིས་ལས་དྲི་མ་མེད་པའི་ཆུ་རྒྱུན་ལྟ་བུས་ཨཱ་ལི་ཀཱ་ལི་འཇུ་བར་གྱུར་པས་འདོད་ཆགས་དང།
འདོད་ཆགས་དང་བྲལ་བ་དང།
ཆགས་པ་བར་མའི་རིམ་གྱིས་འབབ་པོ།
།དེ་ནས་ཤེས་རབ་ཀྱི་ཕ་རོལ་ཏུ་ཕྱིན་པའི་ངོ་བོ་ཉིད་སོ་སོ་རང་གིས་རིག་པ་aརྫོགས་པར་བྱེད་དོ།
།དེ་ལྟར་དཔལ་བདེ་བ་ཆེན་པོའི་ཏིང་ངེ་འཛིན་ལ་སློབ་པའི་མཆོག་ཐོབ་པའི་རྣལ་འབྱོར་པས་ཚོགས་ཀྱི་དཀྱིལ་འཁོར་དེ་ཉིད་དུ་རྗེས་སུ་གཟུང་བ་དང།
ཚར་གཅོད་པས་སེམས་ཅན་རྣམས་སྨིན་པར་བྱེད་དོ།
།གདུལ་བྱ་སྟོང་པ་ཉིད་ཀྱི་ལྟ་བ་ཅན་ལ་ལ་དག་ལ་བཅོམ་ལྡན་aའདས་དཔལ་བདེ་བ་ཆེན་པོ་དེ་ཉིད་རྣམ་པར་སྣང་མཛད་ཀྱི་གཟུགས་ཀྱིས་[^456K]ཞི་བ་ཆེན་པོའི་ཏིང་ངེ་འཛིན་དང།
སྟོང་པ་མ་ཡིན་མི་སྟོང་མིན།
།ཞེས་བྱ་བ་[^457K]མི་གནས་པའི་མྱ་ངན་ལས་འདས་པའི་མཚན་ཉིད་ཅན་རབ་ཏུ་བསྟན་ནས་སྟོང་པ་ཉིད་ཀྱི་ལྟ་བ་ཅན་[^458K]ཚར་aགཅོད་པར་མཛད་དོ།
།དེ་བཞིན་དུ་ཤིན་ཏུ་གདུག་ཅིང་གདུལ་བར་དཀའ་བ་རྣམས་ལ་དཔལ་རྡོ་རྗེ་ཧེ་རུ་ཀའི་ཁྲོ་བོའི་རྒྱལ་པོའི་ཏིང་ངེ་འཛིན་གྱིས་ལྟ་བ་ངན་པ་ཚར་བཅད་ནས་ཕན་འདོགས་པར་མཛད་དོ།
།ལོག་པར་ལྟ་བ་རྣམས་ནི་པདྨ་གར་གྱི་དབང་ཕྱུག་གི་གཟུགས་ཀྱིས་དོན་དམ་པའི་aབདེན་པ་བསྟན་ནས་དབང་དུ་མཛད་དོ།
།ཤིན་ཏུ་དམན་ཞིང་སེར་སྣ་ཅན་བརྐམ་པ་རྣམས་ལ་དཔལ་རྡོ་རྗེ་ཉི་མའི་གཟུགས་དང།
རྒྱས་པ་ཆེན་པོའི་ཏིང་ངེ་འཛིན་གྱིས་[^459K]ཉོན་མོངས་པའི་ལྟ་བ་ཚར་གཅོད་པར་མཛད་དོ།
།བརྩོན་འགྲུས་ཤིན་ཏུ་དམན་པ་རྣམས་ལ་ནི་རྟ་མཆོག་གི་གཟུགས་དང།
aདྲག་པོའི་སྦྱོར་བའི་ཏིང་ངེ་འཛིན་གྱིས་ཕ་རོལ་གནོན་པས་བརྩོན་འགྲུས་ཞན་པ་རྣམས་ཚར་གཅོད་པར་མཛད་དོ།
།དེ་ལ་བཅོམ་ལྡན་འདས་དཔལ་བདེ་བ་ཆེན་པོ་ནི་ཆོས་འབྱུང་བའི་ཨ་ར་ལི་ཆེན་པོའི་རོལ་པའི་ངོ་བོ་ཉིད་རབ་ཏུ་བརྟན་པར་བྱ་བའི་ཕྱིར་ཐུགས་གཞན་དུ་མི་འགྱུར་བ་དང།
ཕན་ཚུན་aརབ་ཏུ་དགའ་བར་བྱ་བའི་ཕྱིར་རིམ་པ་འདིས་སངས་རྒྱས་ཀྱི་རོལ་མོ་མཛད་དེ།
ཕྱག་རྒྱ་དང།
ཕྱག་རྒྱའི་ལན་དང།
ཕྱག་དང།
ཕྱག་གི་ལན་དང།
མཆོད་པ་དང།
མཆོད་པའི་ལན་དང།
གར་དང།
གར་གྱི་ལན་དང།
གླུ་དང།
གླུའི་ལན་དང།
ལུས་ཀྱི་བརྡ་དང།
ངག་aགི་བརྡ་ཐ་སྙད་རྣམས་སུ་བྱེད་པ་ཡིན་ནོ།
།དེ་ལ་ངག་གི་བརྡ་བསྟན་པར་བྱ་སྟེ།
ཨོཾ་ཨ་ཏི་ཧོ་ཞེས་པ་ནི་བརྡའི་ཕྱག་འཚལ་ལོ་ཞེས་སྟོན་པ་ཡིན་ནོ།
།ཨོཾ་པྲ་ཏི་ཀ་ཞེས་པ་ནི་སླར་ཕྱག་ལན་ཏོ།
།ཙྪེཾ་ཙྪེཾ་ཞེས་བྱ་བ་ནི་སློབ་དཔོན་ལ་ཕྱག་བྱ་བའོ།
།བྷཀྵ་ནི་ཞུགས་ཤིག་པའོ།
།ཙྪོཾ་[^460K]ནི་ལེགས་aཔར་འོངས་སམ་ཞེས་པའོ།
།ཙྪ་[^461K]ནི་འདུག་ཤིག་ཞེས་པའོ།
།ཁཾ་[^462K]ནི་ཟོ་ཤིག་པའོ།
།ཁ་ནི་རབ་ཏུ་ཟོ་ཤིག་པའོ།
།ཏྲཾ་ཏྲཾ་ནི་ཤའོ།
།ཤྲཾ་ཤྲཾ་ནི་ཁྲག་གོ།
།དྲེཾ་དྲེཾ་ནི་ཤ་ཟོ་ཤིག་པའོ།
།ཛཾ་[^463K]ཕཾ་ནི་རྡོ་རྗེའི་ཆུའོ།
།སོ་མ་ནི་བདུད་རྩིའི་ཆུའོ།
།ཨི་ད་ཡ་ནི་ཆང་ངོ་།
།ཤཾ་པ་རི་ནི་བཏུང་aབའོ།
།སཾ་བ་རི་ནི་ཆུའོ།
།སུ་པྲི་ཡཾ་ནི་མེ་ཏོག་གོ།
།སན་[^464K]ཚ་ཡཾ་ནི་འབྲས་བུའོ།
།ཛ་ལ་ཀཾ་ནི་གོས་སོ།
།སྐཾ་ནི་ཁྱིམ་མོ།
།ཀྵོ་རྣམས་ནི་རང་གི་ཁྱིམ་མོ།
།ཀ་མ་དཾ་[^465K]ནི་ལྷའི་ཁང་པའོ།
།ཀྵེ་པ་ན་ནི་དཀྱིལ་འཁོར་རོ།
།བྷོ་ད་ན་ནི་དཀྱིལ་འཁོར་གྱི་སློབ་དཔོན་ནོ།
།ཨུ་པཱ་ཡ་ནི་སློབ་aམའོ།
།མི་ཏྲ་ཏ་རཾ་ནི་སྤུན་ནོ།
།རཉྫི་ན་ནི་ལྷ་མོའོ།
།ཀོ་[^466K]བི་ཏ་ནི་རྡོ་རྗེ་རྣལ་འབྱོར་མའོ།
།ཏརྨ་རི་ནི་མཁའ་འགྲོ་མའོ།
།བི་གླ་བ་ནི་མའོ།
།སྭ་མུ་ཁ་ནི་ཕའོ།
།ཀ་ཡོ་ཀྱ་ནི་བུའོ།
།པྲིཾ་པྲིཾ་ནི་བུ་མོའོ།
།བ་ཧུ་ལ་ནི་གཟུགས་བཟང་མའོ།
།ལོ་ཊ་ཊ་ནི་འགྲོ་བ་དང་འོང་བའོ།
།བཧ་aརི་[^467K]ནི་ཟོ་ཤིག་པའོ།
།དྷ་ནུ་ད་ནི་རྫས་བྱིན་ཅིག་པའོ།
།ཤེ་ཤེ་ནི་སོང་ཤིག་པའོ།
།པྲེ་པྲེ་ནི་ཤོག་ཤིག་པའོ།
།ཏྲཾ་ནི་མེད་པའོ།
།བི་ཏྲུ་མོ་ནི་ཁྲོས་པའོ།
།ཚོ་ར་ནི་གསད་པའོ[^468K]།
།ཛི་བ་ནི་བསྲུང་བའོ།
།ནཱི་ར་ནི་ཆགས་པ་དང་བྲལ་བའོ།
།ཧྲི་ནི་ཆགས་པའོ།
།དྲ་བ་ནི་རྫས་སོ།
།རིམ་པ་aབཞིན་དུ་མཆོད་པ་ནི་[^469K]སུ་ར་ཏ་སྟྭཾ་ཞེས་བརྗོད་པར་བྱའོ།
།རང་གི་ལྷ་རྗེས་སུ་དྲན་པ་ལ་སུ་ར་ཏོ་ཧཾ་ཞེས་བརྗོད་པར་བྱའོ།
།ཨ་ནུ་ཏ་རཱ་ག་ཡཱ་མི་ཞེས་བྱ་བ་ནི་ལན་ཏེ་རྡོ་རྗེ་སེམས་དཔའི་སྒྲུབ་པ་ལའོ།
།དཔལ་རྡོ་རྗེ་རྣམ་པར་སྣང་མཛད་ཀྱི་སྒྲུབ་པ་ལ་ནི་ཨ་ནུ་བོ་ད་ཡཱ་མི་ཞེས་བྱ་བ་ལན་ཡིན་ནོ།
།དཔལ་aཧེ་རུ་ཀའི་རྡོ་རྗེ་སྒྲུབ་པ་ནི་ཨ་ནུ་མོ་ད་ཡཱ་མི་ཞེས་བྱ་བ་ལན་ཡིན་ནོ།
།དཔལ་པདྨ་གར་གྱི་དབང་ཕྱུག་གི་སྒྲུབ་པ་ལ་ནི་ཡང་ཨ་ནུ་རཱ་ག་ཡཱ་[^470K]མི་ཞེས་བྱ་བ་ལན་ཡིན་ནོ།
།རྟ་མཆོག་གི་སྒྲུབ་པ་ལ་ནི་ཨ་ནུ་བཪྵ་ཡཱ་མི་ཞེས་བྱ་བ་ལན་ཡིན་ནོ།
།ལྷ་མོ་གང་ཡིན་པ་རྣམས་ཀྱི་མཆོད་པའི་ལན་ཡིན་aཏེ།
ས་མ་ཡ་སྟྭཾ་ཞེས་བྱ་བའི་ཚིག་ལྔས་སོ།
།རང་གི་ལྷ་རྗེས་སུ་དྲན་པར་བྱ་བ་ལ་ནི་ས་མ་ཡོ་ཧཾ་ཞེས་བྱ་བའི་ཚིག་གིས་ནི་དཔལ་རྡོ་རྗེ་སེམས་དཔའི་དཀྱིལ་འཁོར་ཏེ་ཚོགས་ཀྱི་མཆོད་པའོ།
།ངག་གི་བརྡའི་ལེའུའི་རིམ་པའོ།
།[^471K]ད་ནི་ལུས་ཀྱི་བརྡ་བསྟན་པར་བྱ་སྟེ།
སྤྱི་བོར་ཉུག་པ་ནི་ཕྱག་འཚལ་བའོ།
།དཔྲལ་aབར་རེག་པ་ནི་ཕྱག་གི་ལན་ནོ།
།གཡས་པའི་སྨིན་མ་བསྐྱོད་པ་ནི་སྐུའི་དངོས་གྲུབ་པོ།
།གཡོན་པས་ནི་རྣམ་པར་རྒྱལ་བའོ།
།མིག་གཡོན་པ་ལ་རེག་པ་ནི་བུད་མེད་བཟང་མོ་ཡིན་ཞེས་པའོ།
།གཡས་པས་ནི་སྐྱེས་པ་བཟང་པོའོ།
།རྣ་བ་གཡོན་པ་ལ་རེག་པ་ནི་ལེགས་པར་འོངས་པའོ།
།aགཡས་པས་ནི་ལེགས་པར་སྨྲས་པའོ།
།སྣ་ཁུང་གཡས་པ་ལ་རེག་པ་ནི་སྤོས་སོ།
།གཡོན་པ་ལ་ནི་དྲི་སློང་བའོ།
།ལྕེ་གཡས་སུ་སྒུལ་བ་ནི་ཤའོ།
།གཡོན་དུ་ནི་ཆང་སློང་བའོ།
།མཆན་ཁུང་གཡོན་པར་རེག་པ་ནི་ཟས་སོ།
།གཡས་པར་རེག་པ་ནི་ཚོད་aམོ་[^472K]སློང་བའོ།
།ལུས་ཀྱི་བརྡའི་ལེའུའི་རིམ་པའོ།
།[^473K]དེ་ལྟར་འཇིག་རྟེན་པའི་བསམ་གཏན་རྣམ་པར་བསལ་ཞིང་ཡིད་ལ་རེ་བ་རྣམས་སྤངས་ནས་རྟག་ཏུ་[^474K]དགའ་བའི་ཡིད་ཅན་གྱི་[^475K]རྣལ་འབྱོར་པ་རྣམས་དང་ལྷན་ཅིག་དགའ་བཞིན་པས་ནི་ཇི་ལྟར་རྒྱལ་པོ་ཨིནྡྲ་བྷཱུ་ཏི་དང་འདྲ་བར་ཕུང་aཔོའི་ཁོག་པ་བརྗེས་ཏེ།
རྡོ་རྗེའི་ལུས་སུ་གྱུར་ནས་བཙུན་མོའི་ཚོགས་དང་ལྷན་ཅིག་ཏུ་མི་སྣང་བར་གྱུར་ཏེ།
ཡོན་ཏན་བརྒྱད་དང་ལྡན་པས་སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་སྟེ་ཇི་སྐད་དུ་རྩ་བའི་མདོ་ལས།
ལྷ་མོ་ཀུན་གྱི་[^476K]ལོངས་སྤྱོད་ལ།
།ཅི་བདེ་བར་ནི་བརྟེན་བྱ་བ།
།བདག་aནི་ཆེ་བའི་ལྷར་སྦྱོར་བས།
།བདག་ལ་བདག་གིས་རབ་ཏུ་མཆོད།
།རྣལ་འབྱོར་ཐམས་ཅད་བདེ་བ་ཡི།
།རྗེས་སུ་སྦྱོར་བས་མཆོད་བྱེད་ཅིང།
།རྟག་ཏུ་མྱོང་[^477K]བར་བྱེད་པ་ན།
།ཤིན་ཏུ་སྦྱོར་བས་རབ་འགྲུབ་[^478K]འགྱུར།
།སངས་རྒྱས་ཐམས་ཅད་བདག་ཉིད་ཀྱི།
།ར་ས་ཡ་ནའི་[^479K]བདེ་བ་དེས།
།རྡོ་རྗེ་aསེམས་དཔའི་དཔལ་ཚེ་དང།
།ལང་ཚོ་ནད་མེད་བདེ་མཆོག་འགྲུབ།
།སངས་རྒྱས་ཀུན་གྱི་སྐུ་ཆེན་དང།
།སངས་རྒྱས་ཀུན་གྱི་གསུང་སྙན་དང།
།སངས་རྒྱས་ཀུན་གྱི་ཐུགས་ཆེན་པོ།
།སངས་རྒྱས་ཀུན་གྱི་མཆོད་པ་ཆེ།
།སངས་རྒྱས་ཀུན་གྱི་རྒྱལ་ཆེན་པོ།
།རྡོ་རྗེ་འཛིན་པ་ཀུན་གྱི་aབདག
།འཇིག་རྟེན་དབང་ཕྱུག་ཀུན་གྱི་[^480K]རིན་ཆེན་དབང་ཕྱུག་ཀུན་གྱི་བདག
།[^481K]དེ་དག་དང་ནི་དགའ་སྤྱོད་ན།
།འདོད་པ་བཞིན་དུ་འགྲོ་འོང་ལྡིང།
།ལྷ་མོ་ཐམས་ཅད་གྲུབ་ཆེན་པོ།
།འཁོར་ལོས་སྒྱུར་བ་རབ་ཏུ་འགྲུབ།
།ཅེས་གསུངས་པའི་ཕྱིར་རོ།
།ཡང་ན་འབྱོར་པ་ཆུང་བ་རྣམས་aཀྱིས་བཤད་མ་ཐག་པའི་རིམ་པས་རོལ་མོའི་[^482K]སྤྲོས་པ་རྒྱ་ཆེ་བ་དང།
རྟག་ཏུ་ཕུན་སུམ་ཚོགས་པར་མི་ནུས་པ་དེས་ནི་སྤྲོས་པ་མེད་པ་དང་ཤིན་ཏུ་སྤྲོས་པ་མེད་པ་འདི་ཉིད་བདེ་མཆོག་ཏུ་བསྟན་པའི་སྤྱོད་པ་བཤད་པར་བྱ་སྟེ།
ཉིན་རེའམ་ཡང་ན་ཟླ་རེའམ།
།ཡང་ན་དེ་བཞིན་ལོ་རེར་ནི།
།ཇི་བཞིན་བྱིན་གྱིས་aབརླབས་ནས་ཀྱང།
།སངས་རྒྱས་བདེ་མཆོག་གར་བྱའོ།
།ཞེས་བྱ་བ་དང།
ལངས་པའམ་ནི་འདུག་པའམ།
།འཆག་གམ་ཇི་ལྟར་གནས་པ་དང།
།དགོད་དམ་རབ་ཏུ་སྨྲ་ཡང་རུང།
།གང་ན་ཇི་ལྟར་སྤྱོད་ཀྱང་རུང།
།ཞེས་བྱ་བ་དང།
དབང་པོ་གང་དང་གང་ལམ་གྱུར།
།དེ་དང་དེ་aཡི་ངོ་བོར་བྱ།
།མཉམ་པར་མ་བཞག་སྦྱོར་བ་ཡིས།
།ཐམས་ཅད་སངས་རྒྱས་རང་བཞིན་བྱ།
།ཞེས་གསུངས་པའི་ཕྱིར་རོ།
།འདོད་ཆགས་ཆོས་ཀྱི་ཚུལ་བསྟན་པའི།
།རྣམ་པར་རོལ་པ་སྤྲོས་པ་ནི།
།ནམ་མཁའ་མཉམ་པས་མཁའ་ལྟ་བུ།
།མཐའ་མེད་རྒྱ་མཚོ་དག་དང་aམཚུངས།
།སློབ་མས་ཁོང་དུ་ཆུད་པའི་ཕྱིར།
།དངོས་པོ་ཙམ་ཞིག་བླངས་པ་ཡིན།
།འདོད་ཆགས་བསྟན་པར་བྱ་བ་ནི།
།སྐྱེ་བ་དུ་མས་བཤད་ནུས་སམ།
།དཔལ་སངས་རྒྱས་ཐམས་ཅད་དང་མཉམ་པར་སྦྱོར་བ་མཁའ་འགྲོ་མ་སྒྱུ་མ་བདེ་བའི་མཆོག་གི་ཚུལ་ལས།
བྱང་ཆུབ་aསེམས་དཔའ་སེམས་དཔའ་ཆེན་པོའི་སྤྱོད་པ་ཆོས་འབྱུང་བའི་མངོན་པར་བྱང་ཆུབ་པའི་སྤྲོས་པ་དང་བཅས་པ་བསྡུས་པའི་ཐེ་ཚོམ་གཅོད་པ་[^483K]སྟེ་ལེའུ་དགུ་པའོ།།
།།རྡོ་རྗེ་སློབ་མས་གསོལ་པ།
སྤྲོས་པ་དང་བཅས་པའི་སྤྱོད་པ་ནི་ཡོངས་སུ་གསལ་བར་གྱུར་ལགས་ན།
སྤྲོས་པ་aམེད་པའི་སྤྱོད་པ་བཅོམ་ལྡན་འདས་རྡོ་རྗེ་སློབ་དཔོན་སྟོན་པས་བཤད་དུ་གསོལ།
རྡོ་རྗེ་སློབ་དཔོན་གྱིས་སྨྲས་པ།
སེམས་ཅན་ཆེན་པོ་ལེགས་སོ་ལེགས་སོ།
།དཔལ་གསང་བ་འདུས་པ་ཞེས་བྱ་བ་རྣལ་འབྱོར་ཆེན་པོའི་རྒྱུད་ཀྱི་མན་ངག་གིས་རབ་ཏུ་བསྟན་པར་བྱ་ཡིས།
རྩེ་གཅིག་པའི་ཡིད་aཀྱིས་ཉོན་ཅིག
།རི་བོ་ཤིན་ཏུ་དབེན་པ་དང།
།དགོན་པ་ཆེན་པོའི་ས་ཕྱོགས་ན[^484K]།
།འབྲས་བུ་མེ་ཏོག་རྣམས་ཀྱིས་བརྒྱན།
།འདིར་ནི་བསམ་གཏན་བསྡུས་པའོ།
།ཞེས་བྱ་བ་ལ་སོགས་པ་[^485K]རྒྱུད་ལས་གསུངས་པའི་ཡིད་དང་རྗེས་སུ་མཐུན་པའི་ས་ཕྱོགས་སུ་སའི་ཁང་པ་ཇི་སྐད་དུ་aབཤད་པ་བཞིན་མངོན་པར་སྦྱངས་ལ་དེར་ཟུར་བཞི་ལ་སོགས་པའི་ཡོན་ཏན་དང་ལྡན་པའི་རྡོ་རྗེ་ནོར་བུའི་རྩེ་མོ་ཅན་གྱི་གཞལ་ཡས་ཁང་བསྐྱེད་ལ།
དེའི་འོག་ཏུ་ཐ་མལ་པའི་ང་རྒྱལ་དང་བྲལ་བའི་རྣལ་འབྱོར་པ་[^486K]ཆེན་པོས་ཕྱི་རོལ་གྱི་ཕྱག་རྒྱ་མངོན་པར་སྦྱངས་ལ་རིགས་[^487K]གཅིག་ཏུ་གཏོགས་པའི་aརང་གི་སློབ་མ་དང་ལྷན་ཅིག་ཏུ་འོག་ནས་བཤད་པའི་རིམ་གྱིས་ཕྱག་རྒྱ་ཆེན་པོ་སྒྲུབ་པ་བརྩམ་པར་བྱའོ།
།དེའི་རིམ་པ་ནི་འདི་ཡིན་ཏེ།
དང་པོ་ཁོ་ནར་དོན་དམ་པའི་བདེན་པ་ལ་དམིགས་ནས་བདག་ལ་བྱིན་གྱིས་བརླབ་པའི་རིམ་གྱིས་མི་བསྐྱོད་པ་ཕྱུང་སྟེ་རྗེས་སུ་བཅུག་ནས་དཀྱིལ་aའཁོར་གྱི་བདག་པོ་ཉིད་དུ་གནས་ལ།
དེ་ནས་ཐ་མལ་པའི་ང་རྒྱལ་བསལ་ཏེ།
མི་ཕྱེད་པའི་འཁོར་རྣམས་རང་གི་སྐུའི་དཀྱིལ་འཁོར་ལྟ་བུའི་[^488K]ཡན་ལག་ཏུ་གྱུར་པའི་རྣམ་པར་སྣང་མཛད་ལ་སོགས་པའི་དཀྱིལ་འཁོར་གྱི་ལྷ་རྣམས་སུ་ལྷག་པར་མོས་པས་དཀྱིལ་འཁོར་གྱི་འཁོར་ལོའི་aལྷ་མ་ལུས་པ་རྗེས་སུ་མཉེས་པར་བྱས་ལ་རང་གི་ཕྱག་རྒྱ་དང་ལྷན་ཅིག་རིལ་པོར་འཛིན་པའམ།
གཞིག་པའི་རིམ་གྱིས་དོན་དམ་པའི་བདེན་པ་ལ་འཇུག་གོ།
།དེ་ནས་སྤྱན་ལ་སོགས་པའི་ལྷ་མོ་རྣམས་ཀྱིས་ཚངས་པའི་གནས་བཞིའི་དོན་གྱི་[^489K]རྡོ་རྗེ་སེམས་ཁྱོད་ཅེས་བྱ་བ་ལ་སོགས་པའི་aཚིགས་སུ་བཅད་པ་རྣམས་ཀྱིས་ཡང་དག་པར་བསྐུལ་བས་བདག་ལ་བྱིན་གྱིས་བརླབ་པའི་རིམ་གྱིས་སྐད་ཅིག་གིས་ལངས་ནས་མཆོག་ཏུ་དགའ་བའི་རོ་མྱང་བར་བྱ་བའི་ཕྱིར་ཉམས་རྣམ་པ་དགུས་རོལ་པ་མཛད་དོ།
།དེ་ལྟར་ཡང་ནས་ཡང་དུ་ཡང་དག་པའི་མཐའ་ལ་རབ་ཏུ་ཞུགས་ནས་aཡང་ནས་ཡང་དུ་བཞེངས་ཏེ།
དེ་བཞིན་གཤེགས་པ་ལྔའི་ངོ་བོ་ཉིད་དུ་གྱུར་པས་འདོད་པའི་ཡོན་ཏན་ལྔ་རྣམས་མྱོང་བར་མཛད་དེ།
ཇི་ལྟར་ཡིད་ཞུམ་པར་མི་འགྱུར་བ་[^490K]དེ་ལྟར་དེ་བཞིན་གཤེགས་པ་ཐམས་ཅད་ཀྱི་ཨ་ར་ལི་རྫོགས་པར་བྱེད་དེ།
དེ་ལ་རང་གི་གཟུགས་ལ་སོགས་aཔ་གཟུགས་ཀྱི་ཡུལ་རྣམ་པ་གསུམ་ལ་རྗེས་སུ་སྤྱོད་པ་བྱེད་པ་དང།
གླུ་དང་པི་ཝང་ལ་སོགས་པའི་སྒྲའི་ཡུལ་རྣམ་པ་གསུམ་ལ་རྗེས་སུ་སྤྱོད་པར་བྱེད་པ་དང།
སྤོས་དང་མེ་ཏོག་ལ་སོགས་པ་དྲི་རྣམ་པ་གསུམ་ལ་རྗེས་སུ་སྤྱོད་པར་བྱེད་པ་དང།
ཁ་བ་དང།
ཚ་བ་དང།
བསྐ་བ་aདང།
སྐྱུར་བ་དང།
ལན་ཚྭ་ལ་སོགས་པའི་རོ་རྣམ་པ་གསུམ་ལ་རྗེས་སུ་སྤྱོད་པར་བྱེད་དོ།
།དེ་ནས་ལོ་བཅུ་དྲུག་མ་སྐྱེ་གནས་མ་ཉམས་ཤིང་ནུ་མ་མཁྲང་ཞིང་རྒྱས་པའི་ན་ཆུང་ཇི་ལྟ་བུའི་[^491K]སྨེ་ཤ་ཅན་དང།
བཙོ་བླག་མཁན་དང།
གར་མཁན་མ་དང།
ཕྲེང་བརྒྱུད་[^492K]མ་དང།
མདའ་aམཁན་མའམ།
བཟོ་བྱེད་མའམ།
གཞན་གང་[^493K]ཡང་རུང་ཡན་ལག་མི་དམན་པའམ།
རྩ་ལག་ཏུ་གྱུར་པའི་བུད་མེད་དང་གཞན་ལའང་དེས་བགྲོད་པར་བྱ་སྟེ།
དེ་ནས་རྣམ་པར་མི་རྟོག་པའི་བདག་ཉིད་ཅན་གྱི་རྣལ་འབྱོར་པས་བདག་ཉིད་དངོས་པོ་ཐམས་ཅད་ཀྱི་བདག་ཉིད་དུ་བསྟན་aཔར་བྱ་བའི་ཕྱིར།
འཇིག་རྟེན་པས་སྨད་པའི་དམ་ཚིག་རྣམས་གང་ཡིན་པ་ལ་སྤྱད་པ་ལ་སོགས་པའི་རིམ་གྱིས་མངོན་པར་འདུས་བྱས་ལ་འཇིག་རྟེན་པའི་མཚན་མ་དམིགས་པ་སྤངས་ཏེ་རབ་ཏུ་གསང་བའི་གནས་ན་འདུག་སྟེ་ལོངས་སྤྱད་པར་བྱའོ།
།དེ་བཞིན་དུ་ཕྱག་རྒྱ་མི་བཅིང་aབ་དང།
དཀྱིལ་འཁོར་མེད་པ་དང།
ཐབ་ཁུང་མེད་པ་དང།
མཆོད་རྟེན་གྱི་ལས་མི་བྱ་བ་དང།
གླེགས་བམ་མི་ཀླག་པ་དང།
ལུས་ཀྱི་ངལ་དུབ་སྤང་བ་དང།
རས་རིས་དང་ཤིང་དང་རྡོའི་གཟུགས་བརྙན་ལ་ཕྱག་མི་བྱ་བ་དང།
ཉན་ཐོས་དང་རང་སངས་རྒྱས་རྣམས་ལ་སྐྱབས་སུ་མི་aའགྲོ་བ་དང།
ཚེས་གྲངས་དང་བྱེད་པ་དང་ཐང་ཅིག་དང།
སྐད་ཅིག་མའི་[^494K]དུས་ལ་ལྟོས་པར་[^495K]མི་བྱེད་དེ།
འདི་དག་ཐམས་ཅད་[^496K]ནི་ནང་གི་བདག་ཉིད་ཁོ་ནས་རྫོགས་པར་བྱེད་དོ།
།གལ་ཏེ་འབྱོར་པ་མ་ཚང་བས་བསྡུས་པའི་དཀྱིལ་འཁོར་རྫོགས་པར་བྱ་བར་མི་ནུས་པར་གྱུར་ན་སྒྲུབ་པ་aཔོ་དེས་དེ་ཁོ་ན་ཉིད་རྣམ་པ་ལྔས་ཀྱང་སྤྲོས་པ་མེད་པའི་སྤྱོད་པ་ལ་རིམ་པ་འདིས་བསླབ་པར་[^497K]བྱའོ།
།དེའི་རིམ་པ་ནི་འདི་ཡིན་ཏེ།
ལ་ལ་ནི་གཟུགས་རྡོ་རྗེ་མ་[^498K]ལྟ་བུས་ལག་པའི་པདྨ་འཇམ་པ་དང།
མེ་ལོང་ཐོགས་ནས་ཞི་བའི་མིག་གིས་ལྟ་ཞིང་མུ་ཏིག་གི་ཆུན་འཕྱང་མ་ལུས་aཔར་འཁྲོལ་ཞིང་རྣམ་པར་[^499K]ཕྱེ་བ་དང།
ནུ་མ་རྒྱས་ཤིང་ཅུང་ཟད་མཉེན་པ་དང།
གོས་གྲོལ་ཞིང་རོ་སྨད་ཅུང་ཟད་སྟོན་པས་བདེ་བ་ཆེན་པོས་[^500K]རྗེས་སུ་མཉེས་པར་བྱ་བའི་ཕྱིར་ཤར་ལྷོའི་མཚམས་སུ་གནས་སོ།
།ལ་ལ་ནི་སྒྲ་རྡོ་རྗེ་མ་[^501K]ལྟ་བུས་མིག་རྣམ་པར་འབྱེད་ཅིང་ལྟ་བ་དང།
སྒེག་aཔའི་ཉམས་དང་ལྡན་པས་རོལ་ཅིང་འགྱིང་བག་དང་བཅས་པས་འདོད་ཆགས་ལ་སྤྱོད་པའི་ཆོས་སྟོན་པ་འཆད་པ་ལ་མཁས་ཤིང་དགེ་བའི་གཏམ་སྨྲ་ཞིང་རབ་ཏུ་གླུ་ལེན་ལ་ཀོ་ཀི་[^502K]ལའི་གླུའི་རྗེས་སུ་པི་ཝང་གི་རོལ་མོ་རབ་ཏུ་རྡུང་བས་[^503K]ལྷོ་ནུབ་ཀྱི་མཚམས་སུ་གནས་སོ།
།ལ་ལ་ནི་aདྲི་རྡོ་རྗེ་མ་[^504K]ལྟ་བུས་འཛུམ་པ་དང་བཅས་པའི་མིག་གིས་ལྟ་བར་བྱེད་ཅིང་སོར་མོ་མཐོན་པོ་བིམྦ་ལྟ་བུའི་འོད་ཀྱིས་[^505K]རྣམ་པར་མཛེས་པ་ཟངས་ལྟར་དམར་ཞིང་དྲ་བས་འབྲེལ་པའི་ལག་པའི་རྩེ་མོས་གར་བྱེད་པ་ལྟ་བུས་ནོར་བུའི་རང་བཞིན་གྱི་སྣོད་[^506K]འཛིན་ཅིང་གུར་ཀུམ་aདང།
ཨ་ག་རུ་དང།
གླ་རྩི་དང།
ཙནྡན་སྦྲུལ་གྱི་སྙིང་པོ་དང།
ག་པུར་ལ་སོགས་པའི་དྲི་རྣམས་ཀྱིས་བསྒོས་པས་ཕྱོགས་བཅུ་མ་ལུས་པ་དྲིས་[^507K]ཁྱབ་པར་བྱེད་པའི་དྲིའི་སྣོད་ཐོགས་ཏེ་ནུབ་བྱང་གི་མཚམས་སུ་གནས་སོ།
།ལ་ལ་ནི་རོ་རྡོ་རྗེ་མ་[^508K]ལྟ་བུས་བརྩེ་བ་དང་བཅས་པའི་aམིག་གིས་ལྟ་བར་བྱེད་ཅིང་གསེར་དང་དངུལ་ལ་སོགས་པ་དང།
རིན་པོ་ཆེ་དཔག་ཏུ་མེད་པའི་སྣོད་ཐོགས་ཏེ།
ཚོད་མ་རྣམ་པ་སྣ་ཚོགས་ཀྱིས་བཀང་བའི་རོའི་མཆོག་རྣམས་དང།
ལྷའི་ཁ་ཟས་བདུད་རྩི་ཆེན་པོ་དང་བཅས་པ་[^509K]མཐུན་པའི་ཁ་ཟས་ཐོགས་ནས་བྱང་ཤར་མཚམས་aསུ་གནས་སོ།
།ལ་ལ་ནི་རེག་རྡོ་རྗེ་མ་[^510K]ལྟ་བུས་ལུས་མཚན་ཐམས་ཅད་ཀྱིས་བརྒྱན་པ་ཁྲོ་[^511K]གཉེར་གསུམ་གྱིས་མངོན་པར་མཛེས་པ།
དབུས་ཤིན་ཏུ་ཕྲ་བ་རྒྱལ་མཚན་ལྟར་ལྟེ་བ་རྒྱ་ཆེ་ཞིང་གཡས་ཕྱོགས་སུ་འཁྱིལ་ཞིང་[^512K]ཟབ་པ་སྐུ་སྨད་ལྕི་བ་འགྲོས་དལ་ཞིང་ཤིན་ཏུ་སྒེག་པ་བཞིན་འཛུམ་པ་aདང་བཅས་ཤིང་ཞི་བས་ལྟ་བ་[^513K]བདེ་བ་ཆེན་པོ་རྗེས་སུ་མཉེས་པར་བྱ་བའི་ཕྱིར་ཕང་པར་ཉེ་བར་བཞག་ནས་གནས་སོ།
།དེ་ནས་བདེ་བ་ཆེན་པོའི་དཔལ་རབ་ཏུ་དགའ་བའི་སྤྱོད་པ་བསྟན་པར་བྱ་བའི་ཕྱིར།
ཨཱ་ལིངྒ་[^514K]ན་དང།
ཙུམྤ་[^515K]ན་དང།
ཙུ་ཤ་[^516K]ན་དང།
ཀུ་ཙ་ཀྲ་ཧ་ན་དང།
པུ་ལ་ཀ་ཏཱ་[^517K]aཌ་ན་དང།
ད་ཤ་ན་ཁ་ད་ན་དང།
མརྡ་ན་དང།
དོ་ལ་དང།
སཱུ་[^518K]ཙི་དང།
ཀུར་པ་ར་ལ་སོགས་པའི་ཀ་ར་ན་དང།
རབ་ཏུ་རྨོངས་པས་མུ་ཏིག་གི་ཆུན་འཕྱང་བསྐྱེད་ཅིང་གདུ་བུ་དང།
དབུ་རྒྱན་དང།
རྐང་གདུབ་ཀྱི་སྒྲ་དང་ལྡན་པར་ཡུལ་དང།
དབང་པོ་དང།
རྡོ་རྗེ་དང།
པདྨ་aདང།
ཐབས་དང།
ཤེས་རབ་དང།
ཡེ་ཤེས་དང།
ཤེས་བྱ་ལ་སྙོམས་པར་ཞུགས་ཤིང་ཨཱ་ལི་ཀཱ་ལི་དང།
མ་དན་པ་ཏྲ་དང།
ཀུརྨ་ཀཎྛ་དང།
ཤ་ཤཱངྐ་སྟེ།
ནཱ་ཌི་གསུམ་ཏྱཾ་ཀུ་ལས་རབ་ཏུ་བསྐུལ་བས་ཕུང་པོ་ལ་སོགས་པའི་ངོ་བོ་ཉིད་ཀྱི་དེ་བཞིན་གཤེགས་པ་ཐམས་ཅད་aདྲི་མ་མེད་པའི་རྒྱུན་ལྟ་བུས་ཞུ་བར་གྱུར་ནས་ཡེ་ཤེས་ཀྱི་ས་ཐོབ་ནས་མཆོག་ཏུ་བདེ་བ་ཆེན་པོའི་གནས་ཡང་དག་པར་རིག་པར་འགྱུར་རོ།
།དོན་འདི་ཉིད་གསལ་བར་བྱ་བའི་ཕྱིར།
རྩ་བའི་མདོ་ལས།
ཆགས་ཅན་ཡེ་ཤེས་འདོད་པ་ཡིས།
།རྟག་ཏུ་འདོད་པའི་ཡོན་ཏན་བསྟེན།
།ཞེས་aགསུངས་པས་སོ།
།གལ་ཏེ་གཟུགས་རྡོ་རྗེ་ལ་སོགས་པ་དག་ཀྱང་མེད་ན་དེའི་ཚེ་རེག་བྱ་[^519K]རྡོ་རྗེ་གཅིག་པུ་དང་ལྷན་ཅིག་པའི་ཀུན་དུ་སྦྱོར་བས་ཀྱང་བསྒྲུབ་པར་བྱ་སྟེ།
གང་གི་ཕྱིར་དེ་བཞིན་གཤེགས་པ་ཐམས་ཅད་ནི་སྒྲུབ་པ་པོའི་ལུས་ཀྱི་དཀྱིལ་འཁོར་གྱི་ནང་དུ་འདུས་པ་ཡིན་ལ་ལྷ་མོ་ཐམས་aཅད་ནི་རེག་བྱ་[^520K]རྡོ་རྗེའི་ལུས་ཀྱི་དཀྱིལ་འཁོར་གྱི་ནང་དུ་འདུས་པ་ཡིན་ཏེ།
དེ་བས་ན་མི་ཕྱེད་པའི་ང་རྒྱལ་གྱིས་[^521K]རྣམ་པར་མི་རྟོག་པར་བསླབ་པར་[^522K]བྱའོ་ཞེས་རབ་ཏུ་བསྟན་པར་བྱ་བའི་ཕྱིར།
རྩ་བའི་རྒྱུད་ལས་ཀྱང།
དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས་དེ་བཞིན་aགཤེགས་པ་ཐམས་ཅད་ཀྱི་རིག་པའི་བརྟུལ་ཞུགས་ཡང་དག་པར་ལེན་པའི་སྤྱོད་པ་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་།
།སྐུ་གསུང་ཐུགས་ཀྱི་རྡོ་རྗེ་རྣམས།
།ལུས་དང་ངག་སེམས་བསྒོམས་པས་[^523K]ནི།
།རང་གི་ངོ་བོར་དེ་བྱས་ན།
།མྱུར་དུ་དངོས་གྲུབ་ཐོབ་པར་འགྱུར།
།aདེ་ལ་འདི་ནི་སྐུ་དང་གསུང་དང་ཐུགས་རྡོ་རྗེའི་རིག་པའི་བརྟུལ་ཞུགས་སོ།
།ཐོར་ཚུགས་དབུ་རྒྱན་ཅན་གྱི་གཟུགས།
།ཆེན་པོ་ཁ་དོག་དཀར་པོ་འདྲ།
།སྔགས་ཀྱི་སྡོམ་པས་ཀུན་ཏུ་བསྡམས།
།ཆོ་ག་བཞིན་དུ་ཐམས་ཅད་བྱ།
།ལོ་གྲངས་བཅུ་དྲུག་ལོན་པ་ནི།
།རྒྱན་རྣམས་ཀུན་གྱིས་རྣམ་aཔར་བཀླུབས[^524K]།
།བཞིན་སྡུག་མིག་ནི་དཀྱུས་རིང་པ།
།རྙེད་ནས་རིག་པའི་བརྟུལ་ཞུགས་སྤྱད།
།སྤྱན་གྱི་གོ་འཕང་ལོངས་སྤྱོད་པས།
།རྡོ་རྗེ་མཚན་མས་བསྒོམ་པར་བྱ།
།ཕྱག་རྒྱ་སྔགས་ཀྱི་ཆོ་ག་ཤེས།
།སྔགས་དང་རྒྱུད་ནི་ལེགས་པར་བསླབས།
།དེ་བཞིན་གཤེགས་པའི་བཙུན་aམོར་བྱ།
།སངས་རྒྱས་བྱང་ཆུབ་རབ་གནས་པ[^525K]།
།བརྟུལ་ཞུགས་ཆེན་པོ་དུས་བཞིར་ནི།
།གསང་བའི་མཆོད་པ་རབ་ཏུ་བྱ།
།སྡོང་བུ་རྩ་བ་འབྲས་བུ་ཡི[^526K]།
།བཟའ་དང་བཅའ་བ་སྤྱད་པར་བྱ།
།འོན་ཀྱང་མྱུར་དུ་སངས་རྒྱས་འགྱུར[^527K]།
།བདག་པོ་ཡེ་ཤེས་རྒྱ་མཚོ་ཆེ།
།ཟླ་བ་དྲུག་གིས་དེ་དག་aཀུན།
།གདོན་མི་ཟ་བར་འགྲུབ་པར་འགྱུར།
།སྒྲུབ་པ་པོ་ནི་བློ་བརྟན་པས།
།ནགས་ཚལ་རྟག་ཏུ་བསོད་སྙོམས་བསླང།
།ཁ་ཟས་བཟང་པོ་བསྟར་བ་དག
།སྐྲག་ནས་དེ་དག་སྟེར་བར་འགྱུར།
།འདས་ན་རྡོ་རྗེ་གསུམ་བདག་ཉིད།
།རྡོ་རྗེ་མི་འགྱུར་མ་རུང་aའགྱུར།
།ལྷ་མོ་ཀླུ་མོ་གནོད་སྦྱིན་མོ།
།ལྷ་མ་ཡིན་ནམ་མི་མོའང་རུང།
།རྙེད་ནས་རིག་པའི་བརྟུལ་ཞུགས་སྤྱད།
།རྡོ་རྗེ་གསུམ་གྱི་[^528K]ཡེ་ཤེས་བསྟེན།
།ཞེས་གསུངས་ཏེ།
དེ་ལྟར་འདོད་པ་ན་སྤྱོད་པ་[^529K]དྲུག་སྟེ།
གཉིས་གཉིས་འཁྱུད་པ་དང།
ལག་པ་བཅངས་པ་དང།
བལྟས་པ་aདང།
དགོད་པའི་འཁྲིག་པས་མཆོག་ཏུ་དགའ་བའི་བདེ་བ་སྐད་ཅིག་སྐད་ཅིག་ལ་ཉམས་སུ་མྱོང་བར་བྱེད་དོ།
།རྫོགས་པའི་གནས་སྐབས་ན་ཡང་འཁོར་བ་དག་ལས་རྟག་ཏུ་དགའ་བའི་གཟུགས་ཅན་དུ་འགྱུར་རོ།
།དོན་འདི་ཉིད་གསལ་བར་བྱ་བའི་ཕྱིར་ལྷ་ཐམས་ཅད་ཡང་དག་པར་འདུས་པའི་རྒྱུད་aལས།
དབང་པོ་གཉིས་ནི་མཉམ་སྦྱར་[^530K]ཏེ།
།རྩོལ་བའི་ཆོ་གའི་འོག་ཏུ་ནི།
།དགའ་བའི་སེམས་ཀྱིས་ཐུགས་འགྲུབ་པ།
།བདེ་བ་ཆེན་པོ་ཞེས་བྱའོ།
།སྤྲོས་པ་མེད་པའི་སྤྱོད་པ་བསྡུས་པའི་ཐེ་ཚོམ་གཅོད་པ་སྟེ་ལེའུ་བཅུ་པའོ།།
།།ད་ནི་ཤིན་ཏུ་སྤྲོས་པ་མེད་པའི་སྤྱོད་པ་ལ་འཇུག་aཔར་བྱ་སྟེ།
རི་བོ་ཤིན་ཏུ་དབེེན་པའམ།
།ཆུ་ངོགས་འབབ་ཆུའི་གནས་རྣམས་དང།
།དུར་ཁྲོད་ལ་སོགས་གནས་རྣམས་སུ།
།བསམ་གཏན་བསྡུས་པ་འདི་བྱའོ།
།ཞེས་རྒྱུད་ལས་གསུངས་པའི་ཡིད་དང་རྗེས་སུ་མཐུན་པའི་ས་ཕྱོགས་སུ་ཁ་ཟས་སྦྱོར་བའི་ཕྱིར་གནོད་སྦྱིན་མོ་མངག་aགཞུག་[^531K]མོ་ལ་སོགས་པ་བསྒྲུབ་པར་བྱའོ།
།ཡང་ན་སྒྲུབ་པའི་[^532K]གྲོགས་མཆོག་གམ།
།ཚོགས་ཆེན་པོའི་[^533K]ཁ་ཟས་ཙམ་བསྒྲུབས་ནས་རིམ་པ་འདིས་ཤིན་ཏུ་སྤྲོས་པ་མེད་པའི་སྤྱོད་པ་ལ་འཇུག་པར་བྱའོ།
།དེའི་རིམ་པ་ནི་འདི་ཡིན་ཏེ།
དེ་ལ་དང་པོ་ཁོ་ནར་སྒྲུབ་པ་པོས་འཁོར་བ་ཐོག་མ་མེད་པ་ཅན་aགྱི་སྡུག་བསྔལ་དྲན་པར་བྱས་ལ།
མྱ་ངན་ལས་འདས་པའི་བདེ་བ་འདོད་པས་འདུ་འཛི་ཐམས་ཅད་ཡོངས་སུ་སྤང་བར་བྱ་ཞིང་ཐ་ན་རྒྱལ་སྲིད་ཀྱི་དབང་ཕྱུག་ལའང་སྡུག་བསྔལ་གྱི་འདུ་ཤེས་བསྒོམ་པར་བྱའོ།
།གཉིས་པ་ཏིལ་འབྲུ་ཙམ་ལའང་དངོས་པོར་འཛིན་པའི་བློ་སྤང་བར་བྱའོ།
།གསུམ་པ་དོན་aདམ་པའི་བདེན་པ་ལ་དད་པས་ལུས་དང་སྲོག་ལའང་ལྟོས་པ་[^534K]མེད་པར་བྱའོ།
།ཇི་སྐད་དུ་ཏིང་ངེ་འཛིན་རྒྱལ་པོའི་མདོ་ལས།
རིགས་ཀྱི་བུ་དེ་བས་ན་[^535K]བྱང་ཆུབ་སེམས་དཔའ་སེམས་དཔའ་ཆེན་པོ་ཏིང་ངེ་འཛིན་འདི་འདོད་ཅིང་མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་aརྫོགས་པར་འཚང་རྒྱ་བར་འདོད་པས་ལུས་དང་སྲོག་ལ་ལྟོས་པ་[^536K]མེད་པར་བྱའོ་ཞེས་གསུངས་པས་སོ།
།དེ་བཞིན་དུ་འཇིག་རྟེན་པའི་དངོས་གྲུབ་ཕྲ་མོ་དང།
གྲུབ་པ་ཆེན་པོ་བརྒྱད་ལ་དོན་དུ་གཉེར་བར་མི་བྱ་སྟེ།
རྣམ་པར་གཡེང་བར་[^537K]འགྱུར་བ་དང།
ཕྱིར་ལྡོག་པར་འགྱུར་བའི་ཕྱིར་རོ།
།ཇི་aསྐད་དུ་ཐུན་མོང་མ་ཡིན་པའི་གསང་བ་ཞེས་བྱ་བའི་རྣལ་འབྱོར་ཆེན་པོའི་རྒྱུད་ལས།
དེ་ནས་གཞན་ཡང་ཐམས་ཅད་མཁྱེན་པའི་དངོས་གྲུབ་ཐོབ་པའི་ཕྱིར་དངོས་གྲུབ་གང་ཅི་ཡང་རུང་བ་ལ་ཚོལ་བར་མི་བྱེད་དེ།
འཇིག་རྟེན་རྒྱང་པན་པའི་ངག་གི་དངོས་གྲུབ་དང།
མངག་གཞུག་པའི་དངོས་གྲུབ་དང།
བུམ་པ་བཟང་aཔོའི་དངོས་གྲུབ་དང།
ས་འོག་གི་དངོས་གྲུབ་དང།
རྒྱལ་སྲིད་ཀྱི་དངོས་གྲུབ་དང།
རྒྱས་པའི་དངོས་གྲུབ་དང།
དབང་དུ་བྱ་བའི་དངོས་གྲུབ་དང།
མངོན་སྤྱོད་ཀྱི་དངོས་གྲུབ་རྣམས་དོན་དུ་གཉེར་བར་མི་བྱ་སྟེ།
དེ་ཅིའི་ཕྱིར་ཞེ་ན།
འདི་ལྟར་དངོས་གྲུབ་ཆེན་པོའི་དོན་དུ་དངོས་གྲུབ་ཕྲ་མོ་ལ་[^538K]འདོད་པ་aབསྐྱེད་པར་མི་བྱའོ།
།རྣམ་པར་མི་རྟོག་པའི་དངོས་གྲུབ་འབའ་ཞིག་ལ་སེམས་རྩེ་གཅིག་པར་གྱུར་པར་[^539K]བྱའོ།
།དེ་སྐད་དུ་གསང་བ་གྲུབ་པ་ལས་ཀྱང།
སྦྱོར་བ་ལ་སོགས་འབད་པ་ནི།
།དེ་ཉིད་རིག་པས་སྤང་བར་བྱ།
།རྡོ་རྗེ་སེམས་དཔའ་ངེས་འཇུག་པ[^540K]།
།སྤངས་ནས་གཞན་དུ་མི་བྱའོ།
།aདག་པའི་དེ་ཉིད་ལ་གནས་པས།
།སྦྱོར་བ་རྣམས་ཀྱང་མི་བྱ་སྟེ།
།བདག་ཉིད་[^541K]གནས་པའི་སྦྱོར་བ་ཡིས།
།ཇི་སྲིད་བར་དུ་སོ་སོར་བརྟག
།དངོས་མེད་གོ་འཕང་ལ་གནས་དང།
།ཐབས་བཟང་དག་དང་ལྡན་པ་ཡིས།
།རྟོག་ལས་གང་ཅིའང་[^542K]འབྱུང་བ་རྣམས།
།མ་བརྟགས་པར་[^543K]ནི་aའགྲུབ་པར་འགྱུར།
།བསྒོམ་པའི་སྦྱོར་བའི་སྟོབས་ཀྱིས་ནི།
།དངོས་གྲུབ་མཚན་ཉིད་གང་ཅིའང་རུང།
།དེ་ཀུན་སྐད་ཅིག་ཙམ་ལ་ནི།
།རང་ཉིད་གནས་པར་འགྱུར་བ་ཡིན།
།དེ་བས་ན་[^544K]ཕྱི་རོལ་གྱི་བུད་མེད་རྣམ་པར་སྤངས་ནས་སྙིང་གར་གནས་པའི་ཡེ་ཤེས་ཀྱི་ཕྱག་རྒྱ་དང་ལྷན་ཅིག་aསྙོམས་པར་འཇུག་པས་ཤིན་ཏུ་མྱུར་བར་རྡོ་རྗེ་འཆང་ཆེན་པོའི་གོ་འཕང་རྫོགས་པར་བྱའོ་ཞེས་སྤྲོས་པས་དམིགས་ཏེ།
གཅིག་པུ་ཁོ་ནར་འོག་ནས་བཤད་པའི་རིམ་པ་བཞིན་དུ་བསམ་པར་བྱའོ།
།དེ་ཡི་རིམ་པ་ནི་འདི་ཡིན་ཏེ།
ཇི་སྲིད་ཕུང་པོའི་ཟ་མ་ཏོག་ཡོད་པ་aདེ་སྲིད་ཀྱི་བར་དུ་ནི་རྣམ་པར་ཤེས་པ་གསུམ་གྱི་ངོ་བོ་སྟེ།
རང་བཞིན་གྱིས་སྣང་བ་འགྲོ་བ་དག་དང་གཞན་ལ་སྣང་བར་འགྱུར་རོ།
།ཇི་ལྟ་ཞེ་ན།
དང་པོ་ནི་སྣང་བའོ།
།གཉིས་པ་ནི་རང་བཞིན་ནོ།
།དེ་རླུང་དང་བཅས་པས་གང་ཕྱོགས་བཅུར་འཁོར་བ་སྟེ།
གང་གིས་ཤེ་ན།
འདོད་ཆགས་aདང་བྲལ་བ་དང།
འདོད་ཆགས་བར་མ་ལ་སོགས་པ་དང།
གཞན་ཡང་དྲག་པོ་དང།
ཞི་བ་དང།
དགའ་བ་དང།
མྱ་ངན་དང།
བཀྲེས་པ་དང།
སྐོམ་པ་དང།
ཚོར་བ་ཞེས་བྱ་བ་ལ་སོགས་པ་རང་བཞིན་བརྒྱ་དྲུག་ཅུ་ཉིན་མཚན་དུ་[^545K]ཡིད་ལ་བྱས་ནས་མ་རིག་པ་རང་འགགས་ཤིང་ཡང་ལངས་aནས་རླུང་གི་དབང་གིས་འཁོར་བར་འགྱུར་བ་སྟེ།
དེས་ལུས་དཀྲུགས་[^546K]ནས་ཇི་སྲིད་དུ་མིག་ལ་སོགས་པའི་དབང་པོ་ཡུལ་ལ་དམིགས་པ་དེ་སྲིད་དུ་དེ་ཉིད་དུ་དམིགས་པར་འགྱུར་ཏེ།
ཐོག་མ་མེད་པའི་དུས་ནས་གོམས་པའི་ཕྱིར་རོ།
།དེ་ནས་སྐྱེ་བ་གཅིག་ནས་གཅིག་ཏུ་གོམས་པས་བདག་མེད་པའི་aཆོས་ལ་བསླབས་པས་རྣམ་པར་བསྲེས་པའི་སྦྱོར་བ་ཁོང་དུ་ཆུད་ནས་རང་བཞིན་གྱིས་སྣང་བ་དང་གཅིག་ཏུ་འདྲེ་བར་བྱ་སྟེ།
རིམ་པ་འདིས་དོན་དམ་པའི་བདེན་པ་ལ་དམིགས་པར་བྱའོ།
།དེའི་རིམ་པ་ནི་འདི་ཡིན་ཏེ།
ཕུང་པོ་ལ་སོགས་པ་ནི་ཁམས་ཕྲ་བ་ལ་གཞུག་གོ[^547K]ཁམས་ཕྲ་བ་ནི་ཡང་aསེམས་ལ་གཞུག་གོ།
།སེམས་ནི་ཡང་མ་རིག་པ་ལ་གཞུག་སྟེ།
དེ་ལྟར་སྦྱར་ནས་གཉིད་ལོག་པར་བྱེད་དོ།
།དེ་ལ་དུས་འདིར་ནི་སེམས་དང་སེམས་པ་མ་རིག་པ་[^548K]ལ་རབ་ཏུ་ཞུགས་པའི་སྐད་ཅིག་ལ་དྲན་པ་བརྗེད་པའོ།
།ཕྱིས་ནི་བརྗོད་པ་[^549K]ཡང་མེད་པའི་ཡེ་ཤེས་ཀྱི་ངོ་བོ་ཉིད་ནི་འོད་གསལ་aབའོ།
།ཡང་གྲོལ་བ་ན་རླུང་གི་རང་བཞིན་རྙེད་དེ།
གང་གི་ཚེ་རྨི་ལམ་གཞན་དག་འབྱུང་བ་ནི་ཇི་སྲིད་དུ་རྣམ་པར་ཤེས་པ་མི་གཡོ་བ་དེ་སྲིད་དུ་གཉིད་ལོག་ནས་འོད་གསལ་བ་ལ་བལྟ་སྟེ།
དེ་ནི་སོ་སོ་རང་གིས་རིག་པ་ལུས་དང་ངག་དང་སེམས་དང་བྲལ་བའི་དོན་དམ་པའི་བདེན་པ་ནང་གི་མངོན་པར་བྱང་ཆུབ་aཔ་ཞེས་བྱའོ།
།རིམ་པ་འདིས་ལུས་ཀྱི་[^550K]དཀྱིལ་འཁོར་ལ་གནས་པའི་དེ་བཞིན་གཤེགས་པའི་ཚོགས་རྣམས་གསད་པར་[^551K]བྱ་ཞིང་དེ་བཞིན་ཉིད་ལ་[^552K]གཞུག་པར་བྱས་ནས་སྐལ་བ་བཟང་པོའི་དངོས་གྲུབ་ཐོབ་པར་འགྱུར་ཏེ།
སྤྲོས་པ་དང་བཅས་པ་དང་སྤྲོས་པ་མེད་པའི་སྤྱོད་པ་ལ་ལྟོས་པ་མེད་པས་ཤིན་ཏུ་མྱུར་aབར་འདིར་རང་གི་གཟུགས་ཡོངས་སུ་བརྗེད་པར་[^553K]འགྱུར་རོ་ཞེས་བྱ་བའི་དོན་ཏེ།
དོན་འདི་ཉིད་དགོངས་པ་ལུང་བསྟན་པ་ཞེས་བྱ་བ་རྣལ་འབྱོར་ཆེན་པོའི་རྒྱུད་ལས།
གཟུགས་སོགས་ནང་གི་ཆོས་རྣམས་ནི།
།མཐོང་བ་ལྷག་མཐོང་ཞེས་བརྗོད་ལ།
།མི་བསྐྱོད་ལ་སོགས་གྲངས་བཞིན་དུ།
།བརྟགས་aཔ་དག་ནི་ཞི་གནས་ཡིན།
།འདི་དག་དངོས་མེད་གྱུར་པ་ཡི[^554K]།
།དེ་བཞིན་ཉིད་ནི་ཞི་བར་བཤད།
།དེ་བཞིན་ཉིད་ཀྱི་དཀྱིལ་འཁོར་དུ།
།རྣལ་འབྱོར་པ་ཡིས་སངས་རྒྱས་གཞུག
།ཅེས་གསུངས་པ་དང།
ཡང་ལྷ་ཐམས་ཅད་ཡང་དག་པར་འདུས་པའི་རྒྱུད་ལས་ཀྱང།
མྱ་ངན་འདས་པའི་མི་aབཟད་མེས[^555K]།
།ཐལ་བའང་[^556K]ལུས་པར་མི་འགྱུར་ཏེ།
།དེས་ན་དེར་ནི་དབང་དོན་དང།
།ཁམས་རྣམས་འདིར་ནི་ཡོད་མ་[^557K]ཡིན།
།ཞེས་གསུངས་སོ།
།རིམ་པ་འདིས་ནི་ལུང་དང་རིགས་པ་དག་གིས་མངོན་པར་རྟོགས་པའི་ངོ་བོ་ཉིད་སངས་རྒྱས་ཐམས་ཅད་ཀྱི་ཡུམ་ངེས་པར་བྱས་ནས།
ཡུལ་ལ་ཞེན་aཔ་དང་རོལ་པ་ཐམས་ཅད་སྤངས་ཏེ།
རིམ་པ་འདིས་བྷུ་སུ་ཀུ་ཙམ་གྱི་[^558K]སྤྱོད་པ་ལ་སྤྱད་དེ།
དེའི་རིམ་པ་ནི་འདིའོ།
།བྷུ་ཞེས་བྱ་བ་ནི་ཟས་ལ་སྤྱོད་པ་སྟེ་དེ་ཙམ་ཞིག་རྗེས་སུ་དྲན་པ་དང་འདུ་འཛི་སྤོང་བར་བྱེད་ཅིང་དཀའ་ཐུབ་དང་བརྟུལ་ཞུགས་སོ་ཞེས་གང་ལའང་བསམ་པར་མི་བྱའོ།
།སུ་ཞེས་བྱ་བ་ནི་aགཉིད་ལོག་པ་སྟེ་རྣམ་པར་ཤེས་པ་འདི་དག་མ་རིག་པས་ཉེ་བར་མཚོན་པས་མངོན་སུམ་དུ་བྱེད་དོ།
།མ་རིག་པ་ལྕགས་ཀྱུ་ལྟ་བུ་དེ་ཉིད་ཀྱིས་རྣམ་པར་ཤེས་པ་གང་ལའང་འདྲེ་བར་མི་བྱེད་དེ།
འོད་གསལ་བ་ཉིད་མངོན་པར་འདུ་བྱེད་ཅིང་དྲི་མ་མེད་པའི་ངོ་བོ་ཉིད་དོ།
།ཀུ་ཞེས་བྱ་བ་ནི་བཤང་སར་འགྲོ་བ་aསྟེ།
བཤང་བ་དང་གཅི་བ་འདོར་བའི་ཕྱིར་དེ་ཙམ་ཞིག་རྗེས་སུ་དྲན་པར་བྱེད་ཅིང་འདུ་འཛི་སྤོང་བར་[^559K]བྱེད་ལ།
ལུས་དང་ཚོར་བ་དང་ཡུལ་དང་དབང་པོའི་ངོ་བོ་ཉིད་ལ་སེམས་པར་མི་བྱེད་དོ།
།ཤིན་ཏུ་སྤྲོས་པ་མེད་པའི་སྤྱོད་པ་སྨྱོན་པའི་བརྟུལ་ཞུགས་བཤད་པའི་མདོ་ལས་གསུངས་པའི་རིམ་པས་aཀྱང་བཤད་པར་བྱའོ།
།དེ་ཡི་[^560K]རིམ་པ་ནི་འདི་ཡིན་ཏེ།
གང་ཚེ་བརྟན་པར་མི་རྟོག་ལ།
།གནས་ཤིང་འཇིག་རྟེན་པ་སྤངས་ཏེ།
།སྤྱོད་པ་ཐམས་ཅད་བསྡུས་བྱས་ན།
།དེ་ལ་དེ་ཚེ་སངས་རྒྱས་གཟིགས།
།ཀུན་དུ་ཐེ་ཚོམ་གཅོད་པ་ཡིས།
།རིགས་པས་བྱིས་པ་ཇི་བཞིན་aསྤྱད།
།གང་ཚེ་ཆགས་མེད་རྣལ་འབྱོར་པ།
།དེ་ཚེ་ཕུན་སུམ་ཚོགས་འཕེལ་འགྱུར།
།སྡིག་པ་མ་ལུས་ལྡན་པ་དང།
།གཏི་མུག་སྡིག་ལ་[^561K]རབ་གནས་ན།
།སྨྱོན་པའི་བརྟུལ་ཞུགས་སྦྱོར་བ་ཡིས།
།ཟླ་བ་དྲུག་གིས་དོན་ཡོད་འགྲུབ།
།རང་ཉིད་སངས་རྒྱས་ཀུན་མཐོང་ཞིང།
།འདོད་པ་aཀུན་གྱིས་རབ་ཏུ་འགེངས།
།ཟད་མེད་གཞོམ་དུ་མེད་པ་དང།
།དང་བའི་ཚེ་ལུས་འབྱུང་བར་འགྱུར།
།བླ་ན་མེད་པའི་བྱང་ཆུབ་མཆོག
།འབད་པ་མེད་པར་ཡང་དག་འཐོབ།
།འདོད་པ་ཀུན་གྱི་དགའ་མོས་[^562K]རྣམས།
།འབད་དང་བྲལ་བས་འགྲུབ་པར་འགྱུར།
།འགྲོ་དང་འདུག་དང་གནས་aཔ་ན།
།མཆོག་ཏུ་ཟབ་པའི་གནས་ལ་བརྟག
།འོད་གསལ་ཡེ་ཤེས་ལ་མཁས་པ།
།མཚན་ཉིད་རྟག་པར་རྣལ་འབྱོར་པའི།
།བསམ་གཏན་སྦྱོར་བ་འདི་ཡིས་ནི[^563K]།
།སེམས་ཀྱི་རིན་ཆེན་བརྟན་པར་འགྱུར།
།སངས་རྒྱས་བྱང་ཆུབ་རབ་ཞུགས་པ།
།བྱིན་གྱི་[^564K]བརླབ་པ་མཛད་པར་aའགྱུར།
།དེ་ལྟར་གྱུར་པར་ཞུགས་ནས་ཀྱང།
།ཇི་སྲིད་སེམས་ནི་མི་སྐྱོའི་ཕྱིར།
།མཉམ་གཞག་ཡིད་ནི་བཟང་པོ་ཡིས།
།དེ་ལ་འབད་པས་བསྒོམ་པར་བྱ།
།དེ་ཡི་འོག་ཏུ་ཅི་དགའ་བའི།
།སྤྱོད་པ་ཡིས་ནི་སྤྱད་བྱས་ནས།
།ཅུང་ཟད་སྤྱན་ཕྱེའི་མཚན་ཉིད་ཅན།
།བྱང་ཆུབ་རྒྱ་ཆེན་aའཐོབ་པར་འགྱུར།
།དགོད་དམ་སྨྲའམ་འདུག་པ་དང།
།ལ་ལ་རབ་ཏུ་གར་བྱེད་པར།
།ཇི་སྲིད་སྐྱོ་བར་མི་འགྱུར་བར།
།སྒོམ་པའི་སེམས་ལ་ཞེན་པར་བྱ།
།དེ་ལྟའི་དམ་ཚིག་ལྡན་འགྱུར་ཞིང།
།རྣམ་པར་མི་རྟོག་སྔགས་པ་ཡིས།
།དུས་ཀྱི་ངེས་པ་ཡོངས་སྤངས་ནས།
།བླ་མེད་aགོ་འཕང་ཐོབ་པར་འགྱུར།
།དེ་ལྟར་ཆུང་ངུ་དང།
འབྲིང་དང།
ཆེན་པོའི་དབྱེ་བ་དང།
ན་ཚོད་དང་རྗེས་སུ་མཐུན་པས་སྤྱོད་པ་རྣམ་པ་གསུམ་ཟླ་བ་ཕྱེད་དམ།
ཟླ་བ་གཅིག་གམ་ཟླ་བ་དྲུག་བཟླས་པར་འགྱུར་བས་ཕྱག་རྒྱ་ཆེན་པོའི་དངོས་གྲུབ་ཐོབ་པའི་མཚན་མ་ཉེ་བར་འབྱུང་བར་འགྱུར་ཏེ།
དེ་ལ་aམཚན་མ་[^565K]ནི་འདི་དག་ཡིན་ནོ།
།གཟུགས་ཕྲ་བ་དང།
རེག་པ་ཡང་བ་དང།
ཁྱབ་པ་དང།
ཡང་དག་པ་[^566K]ཐོབ་པ་ཉིད་དང།
རབ་ཏུ་སྣང་བ་ཉིད་དང།
བརྟན་པ་དང།
དབང་དུ་གྱུར་པ་དང།
འདོད་དགུར་སྒྱུར་བ་ཞེས་བྱའོ།
།ཡང་རྨི་ལམ་གྱི་མཚན་མ་གསང་བ་འདུས་པ་ཞེས་བྱ་བ་རྣལ་འབྱོར་ཆེན་aཔོའི་རྒྱུད་ལས།
བྱང་ཆུབ་ཡེ་ཤེས་མཆོག་ཐོབ་པས།
།སངས་རྒྱས་སྐུ་དང་མཚུངས་པར་མཐོང།
།སངས་རྒྱས་རྫོགས་ལོངས་སྤྱོད་པའི་སྐུ།
།བདག་མེད་པ་ནི་མྱུར་དུ་མཐོང།
།སེམས་དཔའ་ཆེན་པོ་ཁམས་གསུམ་པས།
།མཆོད་པ་བྱེད་པ་དེས་མཐོང་ངོ་།
།ཡེ་ཤེས་ཆེན་པོ་འདི་ཡི་[^567K]aགཟུགས།
།སངས་རྒྱས་བྱང་ཆུབ་སེམས་དཔའ་ཡིས།
།འདོད་པའི་ཡོན་ཏན་ལྔ་རྣམས་ཀྱིས།
།རྟག་ཏུ་མཆོད་པ་བྱེད་པ་མཐོང།
།རྡོ་རྗེ་སེམས་དཔའི་[^568K]གཟུགས་ཆེན་དང།
།གྲགས་ཆེན་རྡོ་རྗེ་མཆོག་དག་ཏུ།
།རྨི་ལམ་དག་ན་རང་གཟུགས་མཐོང།
།གྲགས་ཆེན་རྡོ་རྗེ་གསང་བ་དང།
།aབྱང་ཆུབ་སེམས་དཔའ་རྡོ་རྗེ་ཅན།
།སངས་རྒྱས་ཆེན་པོ་ཕྱག་འཚལ་བའི།
།རྨི་ལམ་འདི་འདྲ་མཐོང་འགྱུར་བ།
།ལུས་ངག་སེམས་ཀྱི་མཐུ་ལས་སྐྱེས།
།རྒྱན་རྣམས་ཐམས་ཅད་ཡོངས་རྫོགས་པའི།
།ལྷ་ཡི་བུ་མོ་ཡིད་འོང་དང།
།ཁྱེའུ་དང་[^569K]བུ་མོ་དག་མཐོང་ན།
།དེ་ནི་དངོས་གྲུབ་ཐོབ་aཔར་འགྱུར།
།ཕྱོགས་བཅུའི་སངས་རྒྱས་ཐམས་ཅད་རྣམས།
།ཞིང་ན་གནས་པ་ངེས་པར་མཐོང།
།ཐུགས་ནི་དགྱེས་པར་གྱུར་ནས་ཀྱང།
།ཆོས་མཛོད་ཡིད་དུ་འོང་བ་སྩོལ།
།ཆོས་ཀྱི་འཁོར་ལོས་སྒྱུར་བའི་སྐུ།
།སེམས་ཅན་ཀུན་གྱིས་ཡོངས་བསྐོར་བ།
།བསམ་གཏན་རྡོ་རྗེ་aལ་གནས་པའི།
།དམ་ཚིག་སྦྱོར་བས་མཐོང་བར་འགྱུར།
།རྡོ་རྗེ་སློབ་མས་གསོལ་པ།
གལ་ཏེ་སྒྲུབ་པ་པོ་བདེན་པ་མཐོང་ཡང་སྔོན་གྱི་བག་ཆགས་ལ་གོམས་པའི་སྟོབས་ཀྱིས་ཞིང་དང།
ལས་དང།
ཚོང་དང།
བསྙེན་བཀུར་ལ་སོགས་པས་གཡེངས་ནས་[^570K]སྤྱོད་པ་རྣམ་པ་[^571K]aགསུམ་སྤྱོད་པ་[^572K]མི་བྱེད་པ་དང།
སྒྲུབ་པ་པོ་གཞན་དག་འབྱོར་བ་མ་ཚང་བས་རྒྱུད་ལས་ཇི་སྐད་གསུངས་པའི་ཆོ་ག་རྫོགས་པར་བྱེད་མི་ནུས་པའི་ཕྱིར་མི་སྤྱོད་པ་དེ་དག་ནི་འཆི་བའི་དུས་བྱས་ན་[^573K]ཡང་སྲིད་པ་གཞན་དུ་འགྲོ་བར་འགྱུར་རམ།
ཡང་ན་རྡོ་རྗེ་འཆང་བ་ཉིད་ཐོབ་པར་འགྱུར།
རྡོ་རྗེ་སློབ་aདཔོན་གྱིས་སྨྲས་པ།
འདི་ལ་བསལ་བྱ་གང་ཡང་མེད།
།གཞག་པར་བྱ་བ་ཅི་ཡང་མེད།
།ཡང་དག་ཉིད་ལ་ཡང་དག་ལྟ[^574K]།
།ཡང་དག་མཐོང་ན་[^575K]རྣམ་པར་གྲོལ།
།ཞེས་བྱ་བ་ནི་རྫོགས་པའི་རིམ་པ་ལ་གནས་པའི་དབང་དུ་བྱས་པའི་ཚིག་སྟེ།
འདི་ལྟ་སྟེ།
aཡང་དག་པ་མཐོང་བ་[^576K]ཞེས་བྱ་བ་ནི་ཡང་དག་པའི་མཐོང་བས་རྟག་པ་དང།
ཆད་པ་དང།
འཕོ་བ་ལ་སོགས་པའི་ལྟ་བ་ངན་པ་འགག་པར་[^577K]འགྱུར་རོ།
།འོན་ཀྱང་ཐ་སྙད་ལ་བརྟེན་ནས་འཕོ་བ་རྣམ་པར་དག་པ་ངེས་པར་སྤྱད་པར་བྱ་སྟེ།
འདི་ནི་ཕུང་པོ་ལ་སོགས་པ་ནི་འཇིག་རྟེན་ཕ་aརོལ་ཏུ་འཕོ་བར་མི་བྱད་དེ།
རྟག་པའི་སྐྱོན་དུ་ཐལ་བར་འགྱུར་བའི་ཕྱིར་རོ།
།འཇིག་རྟེན་ཕ་རོལ་འཆི་བ་ལས་གཞན་པ་ཉིད་[^578K]ལས་ཀྱང་འབྱུང་བ་མ་ཡིན་ཏེ།
རྒྱུ་མེད་པའི་ཉེ་བར་[^579K]ཐལ་བར་འགྱུར་བའི་ཕྱིར་རོ།
།འདི་ལྟ་སྟེ།
མར་མེ་ལས་མར་མེ་དང།
རྒྱ་ལས་རྒྱ་དང།
སྒྲ་ལས་བྲག་ཅ་དག་aནི་དེ་ཉིད་དམ་དེ་ལས་གཞན་པ་ཞེས་བརྗོད་པར་མི་ནུས་སོ།
།དེ་བས་ན་གསེར་འོད་དམ་པའི་མདོ་ལས་ཀྱང།
སངས་རྒྱས་མྱ་ངན་མི་འདའ་ཞིང།
།ཆོས་ཀྱང་ནུབ་པར་མི་འགྱུར་ཏེ།
།སེམས་ཅན་རྣམས་ནི་གདུལ་བའི་ཕྱིར།
།མྱ་ངན་འདའ་བར་བསྟན་པ་ཡིན།
།ཞེས་གསུངས་པ་དང[^580K]aལང་ཀར་གཤེགས་པའི་མདོ་ལས་ཀྱང།
འདི་ལ་གང་ཡང་རྐྱེན་རྣམས་ཀྱིས།
།སྐྱེ་བ་མེད་ཅིང་འགག་པ་མེད།
།བཏགས་པའི་[^581K]རྐྱེན་རྣམས་ཁོ་ན་ནི།
།སྐྱེ་[^582K]ཞིང་འགག་པར་འགྱུར་བ་ཡིན།
།ཞེས་གསུངས་པས་སོ།
།རིགས་པ་འདིས་ན་བཅོམ་ལྡན་འདས་ཤཱཀྱ་ཐུབ་པས་མཛད་པ་aཐམས་ཅད་མཛད་[^583K]ནས་མྱ་ངན་ལས་འདས་པ་ཉེ་བར་སྟོན་པར་མཛད་པ་ཡིན་ནོ།
།དེ་བཞིན་དུ་རྫོགས་པའི་རིམ་པ་རྟོགས་པར་གྱུར་པས་ཀྱང་ཐམས་ཅད་བྱས་ནས་འཇིག་རྟེན་དུ་མྱ་ངན་ལས་འདའ་བར་འགྱུར་བ་འདི་ལ་སོམ་ཉི་མི་བྱའོ།
།དེ་བས་ན་དེ་ཁོ་ན་ཉིད་[^584K]ཤེས་པ་ནི་རྐྱེན་མ་ཚང་བས་ཇི་སྐད་དུ་བཤད་aཔའི་སྤྱོད་པ་གལ་ཏེ་མ་སྤྱད་དུ་ཟིན་ཀྱང།
ལྟ་བ་ཐམས་ཅད་རྣམ་པར་སྤངས་ནས་འཆི་བར་འགྱུར་བ་ནི་དོན་དམ་པའི་བདེན་པ་ཡིན་ལ།
སྐྱེ་བ་ནི་ཀུན་རྫོབ་[^585K]ཀྱི་བདེན་པའོ་ཞེས་ཡང་དག་པར་མངོན་པར་རྟོགས་ནས་བརྒྱ་ལམ་ན་འོད་གསལ་བར་ཞུགས་ནས།
ཐ་མལ་པའི་ཕུང་པོ་བོར་ནས་བདག་ལ་aབྱིན་གྱིས་བརླབ་པའི་རིམ་གྱིས་[^586K]ལྡང་བར་བྱའོ་ཞེས་བརྟན་པའི་སེམས་བསྐྱེད་དེ།
དེ་[^587K]ཡིད་ལ་བྱེད་པས་གནས་པར་བྱེད་ན།
དེ་སྐྱེ་བ་གཞན་དུ་ཡིད་ལ་བྱེད་པ་དེ་འདོར་བར་མི་འགྱུར་ཏེ།
དེ་བས་ན་ཐམས་ཅད་མཁྱེན་པར་འགྱུར་རོ།
།དེ་བས་ན།
བསམ་པ་གང་དང་གང་གིས་ནི།
།མི་རྣམས་aཡིད་ནི་ཡང་དག་སྦྱོར།
།དེས་[^588K]ནི་དེ་ཡི་རང་བཞིན་འགྱུར།
།སྣ་ཚོགས་ནོར་བུ་ཇི་བཞིན་ནོ།
།ཞེས་གསུངས་སོ།
།དེ་བས་ན་འདི་དག་ཐམས་ཅད་ནི་ཁྱད་པར་ཅན་དུ་ཡོངས་སུ་བསྒྱུར་བས་ཡོངས་སུ་འགྱུར་བཞིན་པས་ཁྱད་པར་ཅན་གྱི་འབྲས་བུ་འབྱུང་བར་འགྱུར་རོ།
།འདིར་བཤད་aཔ།
གང་ཞིག་སྐྱེ་བ་ཀུན་རྫོབ་བདེན་ཞེས་བྱ།
།འཆི་བའི་མིང་ཡང་དོན་དམ་བདེན་པ་ཡིན།
།རིམ་གཉིས་དེ་དག་བླ་མའི་དྲིན་གྱིས་ནི།
།རྙེད་པ་འདི་ནི་མ་འོངས་སངས་རྒྱས་ཡིན།
།བདེན་གཉིས་དེ་ལ་ཟུང་དུ་འཇུག་པ་ནི།
།མི་འཆད་བཞིན་དུ་དེ་དག་ཁྱད་པར་མེད།
།མི་གཉིས་aམཐའ་མ་གཅིག་པུ་ཁོ་ནར་ནི།
།ཤེས་པ་དེ་འདིར་བཅིངས་ནས་གྲོལ་བ་ཡིན།
།རི་དབང་རྩེ་ལས་འགའ་ཞིག་ལྷུང་གྱུར་ན།
།ལྟུང་བར་མི་འདོད་ཀྱང་ནི་ལྟུང་བར་འགྱུར།
།བླ་མའི་དྲིན་གྱིས་ཕན་པའི་ལུང་ཐོབ་ན།
།གྲོལ་བར་མི་འདོད་ཀྱང་ནི་གྲོལ་བར་འགྱུར།
།འཇིག་རྟེན་དག་ན་དོན་aཡོད་གསུང་གི་དེ་ཉིད་རྟོགས་མཐུ་འགྲོ་བ་ལ་མེད་དེ།
།མཚོ་ཆེན་ཆུ་ལ་དྲག་པོའི་རླུང་གིས་ཀུན་དུ་གཡེངས་པའི་ཏིལ་མར་ཐིགས་པ་འདྲ།
།དེས་[^589K]ན་བདག་གིས་ཅུང་ཟད་ཙམ་ཞིག་བླངས་ནས་བསྡུ་བར་བྱས་པ་ནི།
།མཐར་ཐུག་ཀུན་རྫོབ་ཀྱིས་འཇིགས་སྐལ་ལྡན་སྐྱེ་བོའི་བློ་ལ་སྒྲོན་མ་ལྟ་བུ་aཡིན།
།ཤིན་ཏུ་སྤྲོས་པ་[^590K]མེད་པའི་སྤྱོད་པ་བསྡུས་པའི་ཐེ་ཚོམ་གཅོད་པ་སྟེ་ལེའུ་བཅུ་གཅིག་པའོ།།
།།སྤྱོད་པ་བསྡུས་པའི་སྒྲོན་མ་སློབ་དཔོན་ཆེན་པོ་ཨཱརྱ་དེ་བའི་ཞལ་སྔ་ནས་ཀྱིས་མཛད་པ་རྫོགས་སོ།།
།།རྒྱ་གར་གྱི་མཁན་པོ་ཤྲདྡྷ་[^591K]ཀ་ར་ཝརྨ་དང།
ཞུ་ཆེན་གྱི་ལོ་ཙཱ་བ་དགེ་སློང་aརིན་ཆེན་བཟང་པོས་བསྒྱུར་ཅིང་ཞུས་ཏེ་གཏན་ལ་ཕབ་པ[^592K][^593K]

[^1K]: ཙརྱ། སྣར་ཐང་། པེ་ཅིན།
[^2K]: ཙརྱ་མེ་ལཱ་པཱ། སྣར་ཐང་། པེ་ཅིན།
[^3K]: རྟོག་པ། སྣར་ཐང་། པེ་ཅིན།
[^4K]: ལ། སྣར་ཐང་། པེ་ཅིན།
[^5K]: ལྟ་བ། སྣར་ཐང་།
[^6K]: མེད་པ། པེ་ཅིན།
[^7K]: ཐོག་མ། སྣར་ཐང་། པེ་ཅིན།
[^8K]: ། །་དེ་བས་ན། སྣར་ཐང་། པེ་ཅིན།
[^9K]: གིས། སྣར་ཐང་། པེ་ཅིན།
[^10K]: ནས། སྣར་ཐང་། པེ་ཅིན།
[^11K]: ལས་ཀྱང། སྣར་ཐང་། པེ་ཅིན།
[^12K]: ཁོ་ན་ཉིད། པེ་ཅིན།
[^13K]: གྱིས། སྣར་ཐང་། པེ་ཅིན།
[^14K]: ནི། ཞེས་པར་མ་གཞན་ནང་མེད།
[^15K]: གནས་པ། སྣར་ཐང་། པེ་ཅིན།
[^16K]: མེད་པ། སྣར་ཐང་། པེ་ཅིན།
[^17K]: མེད་པ་སྟེ། སྣར་ཐང་། པེ་ཅིན།
[^18K]: ཀུན་རྫོབ་ཀྱི་བདེན་པའི་རྐྱེན་ཅན་ནོ། སྣར་ཐང་། པེ་ཅིན།
[^19K]: དེ་ནི། ཞེས་པར་མ་གཞན་ནང་མེད།
[^20K]: ཀྱི། སྣར་ཐང་།
[^21K]: འགྱུར་ཏེ། སྣར་ཐང་། པེ་ཅིན།
[^22K]: ཨ་འབྲའི། སྣར་ཐང་། པེ་ཅིན།
[^23K]: རྣམ་པར། ཞེས་པར་མ་གཞན་ནང་མེད།
[^24K]: ཅེས། ཞེས་པར་མ་གཞན་ནང་མེད།
[^25K]: བསྟན་པ། སྣར་ཐང་། པེ་ཅིན།
[^26K]: དེའི། ཞེས་པར་མ་གཞན་ནང་མེད།
[^27K]: བརྒྱ། ཞེས་པར་མ་གཞན་ནང་མེད།
[^28K]: མཚོན། སྣར་ཐང་། པེ་ཅིན།
[^29K]: མཚོན། སྣར་ཐང་། པེ་ཅིན།
[^30K]: ནུབ་མོ། ཞེས་པར་མ་གཞན་ནང་མེད།
[^31K]: བྱེད་པར། སྣར་ཐང་། པེ་ཅིན།
[^32K]: སར་ལ། སྣར་ཐང་། པེ་ཅིན།
[^33K]: སར། སྣར་ཐང་། པེ་ཅིན།
[^34K]: ཏིང་འཛིན། སྣར་ཐང་།
[^35K]: ཀྱིས། སྣར་ཐང་། པེ་ཅིན།
[^36K]: བསྐུར། སྣར་ཐང་། པེ་ཅིན།
[^37K]: ལ་གནས། སྣར་ཐང་། པེ་ཅིན།
[^38K]: གྱི། སྣར་ཐང་།
[^39K]: ཀྱི། སྣར་ཐང་། པེ་ཅིན།
[^40K]: དེས། སྣར་ཐང་། པེ་ཅིན།
[^41K]: ལེགས་པར། ཞེས་པར་མ་གཞན་ནང་མེད།
[^42K]: ཕྱིར། སྣར་ཐང་། པེ་ཅིན།
[^43K]: དག། ཞེས་པར་མ་གཞན་ནང་མེད།
[^44K]: ཏིང་འཛིན། སྣར་ཐང་།
[^45K]: དུ། ཞེས་པར་མ་གཞན་ནང་མེད།
[^46K]: རྟོག་པ། སྣར་ཐང་། པེ་ཅིན།
[^47K]: ཐམས་ཅད་ཀྱི། ཞེས་པར་མ་གཞན་ནང་མེད།
[^48K]: ལ། སྣར་ཐང་། པེ་ཅིན།
[^49K]: བཞག། སྣར་ཐང་། པེ་ཅིན།
[^50K]: བསླབ་པར། སྣར་ཐང་། པེ་ཅིན།
[^51K]: མཚེར་པ། སྣར་ཐང་། པེ་ཅིན།
[^52K]: རྡེའུ། སྣར་ཐང་། པེ་ཅིན།
[^53K]: ལའང། སྣར་ཐང་། པེ་ཅིན།
[^54K]: བསགས་པ་པ། སྣར་ཐང་། པེ་ཅིན།
[^55K]: གི། སྣར་ཐང་། པེ་ཅིན།
[^56K]: ཤེས་མི། ཞེས་པར་མ་གཞན་ནང་མེད།
[^57K]: ཀྱིས། ཞེས་པར་མ་གཞན་ནང་མེད།
[^58K]: ཞེས་བྱ་བ། སྣར་ཐང་། པེ་ཅིན།
[^59K]: ལྔ་ལྔ། སྣར་ཐང་། པེ་ཅིན།
[^60K]: དང། སྣར་ཐང་། པེ་ཅིན།
[^61K]: འགའ་ཞིག། པེ་ཅིན།
[^62K]: རྣམ་རྣམས་སྔར། སྣར་ཐང་། པེ་ཅིན།
[^63K]: གྲུབ་པའི། སྣར་ཐང་། པེ་ཅིན།
[^64K]: གྱི། སྣར་ཐང་། པེ་ཅིན།
[^65K]: བྱ་སྟེ། སྣར་ཐང་། པེ་ཅིན།
[^66K]: རྟེན་པའོ། སྣར་ཐང་། པེ་ཅིན།
[^67K]: བསྡུད་པའོ། སྣར་ཐང་། པེ་ཅིན།
[^68K]: ཀིའི། སྣར་ཐང་། པེ་ཅིན།
[^69K]: བྱ་སྟེ། སྣར་ཐང་། པེ་ཅིན།
[^70K]: བརླབས་པའོ། སྣར་ཐང་། པེ་ཅིན།
[^71K]: གཅིག། སྣར་ཐང་། པེ་ཅིན།
[^72K]: བྱིན་གྱིས། ཞེས་པར་མ་གཞན་ནང་མེད།
[^73K]: མེད་པའོ། སྣར་ཐང་། པེ་ཅིན།
[^74K]: ཡོད། སྣར་ཐང་། པེ་ཅིན།
[^75K]: ཞེས་བྱ་ནི་འདོམས། སྣར་ཐང་། པེ་ཅིན།
[^76K]: གནས། སྣར་ཐང་། པེ་ཅིན།
[^77K]: ཚིག། པེ་ཅིན།
[^78K]: ཏུ། སྣར་ཐང་། པེ་ཅིན།
[^79K]: ཅིག། སྣར་ཐང་། པེ་ཅིན།
[^80K]: བལྟོས་པ། སྣར་ཐང་། པེ་ཅིན།
[^81K]: ཀཱ། ཅོ་ནེ།
[^82K]: འབྲུམ་གྱི། སྣར་ཐང་། པེ་ཅིན།
[^83K]: ནི། ཞེས་པར་མ་གཞན་ནང་མེད།
[^84K]: བལྟ་བའི། སྣར་ཐང་། པེ་ཅིན།
[^85K]: རྣམ་པའི། ཞེས་པར་མ་གཞན་ནང་མེད།
[^86K]: ནི། ཞེས་པར་མ་གཞན་ནང་མེད།
[^87K]: ཡོད། སྣར་ཐང་། པེ་ཅིན།
[^88K]: ཀྱིས། སྣར་ཐང་། པེ་ཅིན།
[^89K]: ལུས་ཅན་གྱི་ལུས་ཀྱི། སྣར་ཐང་། པེ་ཅིན།
[^90K]: གསུམ་པོ། ཞེས་པར་མ་གཞན་ནང་མེད།
[^91K]: མངོན་པར། སྣར་ཐང་། པེ་ཅིན།
[^92K]: བྱས་ཏེ། ཞེས་པར་མ་གཞན་ནང་མེད།
[^93K]: ནི། སྣར་ཐང་། པེ་ཅིན།
[^94K]: ཡོད། སྣར་ཐང་། པེ་ཅིན།
[^95K]: དེ་ལ། སྣར་ཐང་། པེ་ཅིན།
[^96K]: ཡོད། སྣར་ཐང་། པེ་ཅིན།
[^97K]: གི། ཞེས་པར་མ་གཞན་ནང་མེད།
[^98K]: འཛིན་པ། ཞེས་པར་མ་གཞན་ནང་མེད།
[^99K]: ཡོད། སྣར་ཐང་། པེ་ཅིན།
[^100K]: བསྐྱོད་པའི། སྣར་ཐང་། པེ་ཅིན།
[^101K]: ཡོད། སྣར་ཐང་། པེ་ཅིན།
[^102K]: ཆགས་པ། སྣར་ཐང་། པེ་ཅིན།
[^103K]: བསྐྱོད་པའི། སྣར་ཐང་། པེ་ཅིན།
[^104K]: ཀྱིས། སྣར་ཐང་།
[^105K]: རྟོགས་པའི། སྣར་ཐང་།
[^106K]: མེད་པའི་པའོ། སྣར་ཐང་། པེ་ཅིན།
[^107K]: དང། ཞེས་པར་མ་གཞན་ནང་མེད།
[^108K]: ཡོད། སྣར་ཐང་། པེ་ཅིན།
[^109K]: རིག། སྣར་ཐང་། པེ་ཅིན།
[^110K]: རྣམ་པར། ཅོ་ནེ།
[^111K]: རིག། སྣར་ཐང་། པེ་ཅིན།
[^112K]: ནི། སྣར་ཐང་། པེ་ཅིན།
[^113K]: ལ། སྣར་ཐང་། པེ་ཅིན།
[^114K]: འབྱུང་ཡིན་ཏེ། སྣར་ཐང་། པེ་ཅིན།
[^115K]: གང། ཞེས་པར་མ་གཞན་ནང་མེད།
[^116K]: ལུས། ཅོ་ནེ།
[^117K]: ཡི། སྣར་ཐང་། པེ་ཅིན།
[^118K]: ལྔའི། སྣར་ཐང་། པེ་ཅིན།
[^119K]: དུ་མས། སྣར་ཐང་། པེ་ཅིན།
[^120K]: གསང་བ། སྣར་ཐང་། པེ་ཅིན།
[^121K]: དང། ཞེས་པར་མ་གཞན་ནང་མེད།
[^122K]: སྦྱོར། སྣར་ཐང་། པེ་ཅིན།
[^123K]: གྱི། ཞེས་པར་མ་གཞན་ནང་མེད།
[^124K]: དག་པའི། སྣར་ཐང་།
[^125K]: བཞག་པར། སྣར་ཐང་། པེ་ཅིན།
[^126K]: བཞག་པར། སྣར་ཐང་། པེ་ཅིན།
[^127K]: རབ་ཏུ། ཞེས་པར་མ་གཞན་ནང་མེད།
[^128K]: དང། ཞེས་པར་མ་གཞན་ནང་མེད།
[^129K]: ལ་སོགས་པའི། སྣར་ཐང་། པེ་ཅིན།
[^130K]: དེ། ཞེས་པར་མ་གཞན་ནང་མེད།
[^131K]: ཁོ་ན་ཉིད། ཅོ་ནེ།
[^132K]: བསྒོམ་པར། སྣར་ཐང་།
[^133K]: གི། སྣར་ཐང་། པེ་ཅིན།
[^134K]: བརྟན་པ། སྣར་ཐང་།
[^135K]: ཡིས། སྣར་ཐང་། པེ་ཅིན།
[^136K]: བྱ། སྣར་ཐང་། པེ་ཅིན།
[^137K]: བརྟགས་པ། སྣར་ཐང་། པེ་ཅིན།
[^138K]: བརྟགས་པ། སྣར་ཐང་། པེ་ཅིན།
[^139K]: རྣམ། སྣར་ཐང་། པེ་ཅིན།
[^140K]: ཊི། སྣར་ཐང་། པེ་ཅིན།
[^141K]: ལ་བ། སྣར་ཐང་། པེ་ཅིན།
[^142K]: འདི་དག། སྣར་ཐང་། པེ་ཅིན།
[^143K]: འདོམས། སྣར་ཐང་། པེ་ཅིན།
[^144K]: ཅེས་བྱ་བ་ནི། སྣར་ཐང་། པེ་ཅིན།
[^145K]: ཤིག་པ། སྣར་ཐང་། པེ་ཅིན།
[^146K]: འདི་བདག་ཅིག། སྣར་ཐང་། པེ་ཅིན།
[^147K]: ངོ་བོ། སྣར་ཐང་། པེ་ཅིན།
[^148K]: མ། ཞེས་པར་མ་གཞན་ནང་མེད།
[^149K]: གནས་པས། སྣར་ཐང་།
[^150K]: གསུམ། སྣར་ཐང་། པེ་ཅིན།
[^151K]: ཡི། སྣར་ཐང་། པེ་ཅིན།
[^152K]: བཞག་པས། སྣར་ཐང་། པེ་ཅིན།
[^153K]: །_། ཞེས་པར་མ་གཞན་ནང་མེད།
[^154K]: འབྱུང་བའི། སྣར་ཐང་། པེ་ཅིན།
[^155K]: དེ། སྣར་ཐང་། པེ་ཅིན།
[^156K]: ནི། སྣར་ཐང་། པེ་ཅིན།
[^157K]: རྣམས། སྣར་ཐང་། པེ་ཅིན།
[^158K]: དེ་བས་ནས། སྣར་ཐང་། པེ་ཅིན།
[^159K]: ཡང། སྣར་ཐང་། པེ་ཅིན།
[^160K]: སྦྱང་བ། སྣར་ཐང་། པེ་ཅིན།
[^161K]: བཅིངས། སྣར་ཐང་། པེ་ཅིན།
[^162K]: ཨཾ། སྣར་ཐང་། པེ་ཅིན།
[^163K]: བརྟགས། སྣར་ཐང་། པེ་ཅིན།
[^164K]: མོའི། སྣར་ཐང་། པེ་ཅིན།
[^165K]: བྱ། སྣར་ཐང་། པེ་ཅིན།
[^166K]: ནི། སྣར་ཐང་། པེ་ཅིན།
[^167K]: ཏ་མཐའ། སྣར་ཐང་། པེ་ཅིན།
[^168K]: བྱ། སྣར་ཐང་། པེ་ཅིན།
[^169K]: བསྟན་ཆོས། སྣར་ཐང་། པེ་ཅིན།
[^170K]: བསལ་བར། སྣར་ཐང་། པེ་ཅིན།
[^171K]: ནི། ཞེས་པར་མ་གཞན་ནང་མེད།
[^172K]: ཤེས་པ། སྣར་ཐང་། པེ་ཅིན།
[^173K]: ལས་བལྟོས་པ། སྣར་ཐང་། པེ་ཅིན།
[^174K]: གི། སྣར་ཐང་། པེ་ཅིན།
[^175K]: བལྟ། སྣར་ཐང་། པེ་ཅིན།
[^176K]: བསྟན་པར། སྣར་ཐང་།
[^177K]: མེད། སྣར་ཐང་། པེ་ཅིན།
[^178K]: བྱུང་བ། སྣར་ཐང་། པེ་ཅིན།
[^179K]: གི། སྣར་ཐང་། པེ་ཅིན།
[^180K]: གཅུག། སྣར་ཐང་། པེ་ཅིན།
[^181K]: ཀྱི། ཞེས་པར་མ་གཞན་ནང་མེད།
[^182K]: ཀྱང། སྣར་ཐང་། པེ་ཅིན།
[^183K]: གྱིས་བརླབས་ཀྱི། སྣར་ཐང་། པེ་ཅིན།
[^184K]: དེ་བས་ན། སྣར་ཐང་། པེ་ཅིན།
[^185K]: །_། ཞེས་པར་མ་གཞན་ནང་མེད།
[^186K]: རྟོག་པ། སྣར་ཐང་། པེ་ཅིན།
[^187K]: མེད། སྣར་ཐང་། པེ་ཅིན།
[^188K]: འགྱུར་རོ། སྣར་ཐང་། པེ་ཅིན།
[^189K]: ཤེས་པ། སྣར་ཐང་། པེ་ཅིན། ཤེས་པའི། ཅོ་ནེ།
[^190K]: རྗོད་དོ།  །རྗོད་པ། སྣར་ཐང་། པེ་ཅིན།
[^191K]: འདིས་འདྲ་བར། སྣར་ཐང་།
[^192K]: ནི། ཞེས་པར་མ་གཞན་ནང་མེད།
[^193K]: འཇིགས་པར། སྣར་ཐང་། པེ་ཅིན།
[^194K]: འཇིགས་པ། སྣར་ཐང་། པེ་ཅིན།
[^195K]: མེད་པའོ།_།གང་དྲི་མ། ཞེས་པར་མ་གཞན་ནང་མེད།
[^196K]: གནོད་པའོ། སྣར་ཐང་། པེ་ཅིན།
[^197K]: གནོད་པ། སྣར་ཐང་། པེ་ཅིན།
[^198K]: འགག་པ། སྣར་ཐང་། པེ་ཅིན།
[^199K]: ཀྱི། སྣར་ཐང་། པེ་ཅིན།
[^200K]: གསོ། སྣར་ཐང་། པེ་ཅིན།
[^201K]: སྔགས་པས། སྣར་ཐང་། པེ་ཅིན།
[^202K]: ཕྱིར། ཞེས་པར་མ་གཞན་ནང་མེད།
[^203K]: མན་ངག། ཞེས་པར་མ་གཞན་ནང་མེད།
[^204K]: །_མཚན་མ་མེད་པ།_། ཞེས་པར་མ་གཞན་ནང་མེད།
[^205K]: ཀྱི། སྣར་ཐང་། པེ་ཅིན།
[^206K]: བཞག་པས། སྣར་ཐང་། པེ་ཅིན།
[^207K]: རྟོག་ཤིང། སྣར་ཐང་། པེ་ཅིན།
[^208K]: ཡང་དག་པར། སྣར་ཐང་། པེ་ཅིན།
[^209K]: ཐོགས་པའི། སྣར་ཐང་། པེ་ཅིན།
[^210K]: གྱི། སྣར་ཐང་། པེ་ཅིན།
[^211K]: མུན་པ། ཅོ་ནེ། སྣར་ཐང་། པེ་ཅིན།
[^212K]: ཡང། ཞེས་པར་མ་གཞན་ནང་མེད།
[^213K]: འབབ། སྣར་ཐང་། པེ་ཅིན།
[^214K]: འཛངས། སྣར་ཐང་། པེ་ཅིན།
[^215K]: འོད། སྣར་ཐང་།
[^216K]: ཏི། སྣར་ཐང་། པེ་ཅིན།
[^217K]: བེད། སྣར་ཐང་། པེ་ཅིན།
[^218K]: རེ། ཞེས་པར་མ་གཞན་ནང་མེད།
[^219K]: གིས། སྣར་ཐང་། པེ་ཅིན།
[^220K]: བྱ་བ། སྣར་ཐང་། པེ་ཅིན།
[^221K]: འབྲང། སྣར་ཐང་། པེ་ཅིན།
[^222K]: བཀའ། ཞེས་པར་མ་གཞན་ནང་མེད།
[^223K]: གཤེགས་པས། སྣར་ཐང་། པེ་ཅིན།
[^224K]: ལས། སྣར་ཐང་། པེ་ཅིན།
[^225K]: ཟེར། སྣར་ཐང་། པེ་ཅིན།
[^226K]: སྒྱུས། སྣར་ཐང་། པེ་ཅིན།
[^227K]: ཀྱི། སྣར་ཐང་། པེ་ཅིན།
[^228K]: སོ་སོར། སྣར་ཐང་། པེ་ཅིན།
[^229K]: ལས། ཞེས་པར་མ་གཞན་ནང་མེད།
[^230K]: བརྟེན་པར། སྣར་ཐང་། པེ་ཅིན།
[^231K]: དྲི། ཞེས་པར་མ་གཞན་ནང་མེད།
[^232K]: ཨཿཞེས། སྣར་ཐང་། པེ་ཅིན།
[^233K]: རྒྱུ་བས། ཞེས་པར་མ་གཞན་ནང་མེད།
[^234K]: སེམས་དཔའ། སྣར་ཐང་། པེ་ཅིན།
[^235K]: སྟོང། སྣར་ཐང་། པེ་ཅིན།
[^236K]: བཞག་པར། སྣར་ཐང་། པེ་ཅིན།
[^237K]: ཡེ་ཤེས་ཀྱི། ཞེས་པར་མ་གཞན་ནང་མེད།
[^238K]: བྲལ་བ་བའི། སྣར་ཐང་། པེ་ཅིན།
[^239K]: ཀྱི། སྣར་ཐང་། པེ་ཅིན།
[^240K]: གྱུར་པ། ཅོ་ནེ།
[^241K]: སྐུལ་པ། སྣར་ཐང་། པེ་ཅིན།
[^242K]: སྒྲིན་པ། སྣར་ཐང་། པེ་ཅིན།
[^243K]: གདུགས་པ། ཅོ་ནེ།
[^244K]: དང། ཞེས་པར་མ་གཞན་ནང་མེད།
[^245K]: ཡིན་པར། སྣར་ཐང་། པེ་ཅིན།
[^246K]: རྣམ་པར། ཅོ་ནེ།
[^247K]: ཉི་མ། སྣར་ཐང་། པེ་ཅིན།
[^248K]: ལ། སྣར་ཐང་།
[^249K]: སེམས་དཔའ། སྣར་ཐང་། པེ་ཅིན།
[^250K]: ཤེས། ཅོ་ནེ།
[^251K]: བསྐྱེད་པ། པེ་ཅིན།
[^252K]: ཀྱིས། སྣར་ཐང་། པེ་ཅིན།
[^253K]: །_། ཞེས་པར་མ་གཞན་ནང་མེད།
[^254K]: དབང་པོ། སྣར་ཐང་། པེ་ཅིན།
[^255K]: ཡང་དག་པར། སྣར་ཐང་། པེ་ཅིན།
[^256K]: བཤད་པས། སྣར་ཐང་། པེ་ཅིན།
[^257K]: ནི། ཞེས་པར་མ་གཞན་ནང་མེད།
[^258K]: ན། སྣར་ཐང་། པེ་ཅིན།
[^259K]: ལུས། སྣར་ཐང་།
[^260K]: བཅས་པ་ནི། སྣར་ཐང་།
[^261K]: གྱུར་པ། སྣར་ཐང་། པེ་ཅིན།
[^262K]: ཏོ། སྣར་ཐང་། པེ་ཅིན།
[^263K]: འབྲངས་པས། སྣར་ཐང་། པེ་ཅིན།
[^264K]: ཇི་ལྟ་བ། ཞེས་པར་མ་གཞན་ནང་མེད།
[^265K]: བཟློག་པ། སྣར་ཐང་། པེ་ཅིན།
[^266K]: མདུན། སྣར་ཐང་། པེ་ཅིན།
[^267K]: ལས། ཞེས་པར་མ་གཞན་ནང་མེད།
[^268K]: བསྐུལ་བར། སྣར་ཐང་། པེ་ཅིན།
[^269K]: རང་བཞིན་གྱི། སྣར་ཐང་། པེ་ཅིན།
[^270K]: ཀྱིས། སྣར་ཐང་། པེ་ཅིན།
[^271K]: དག། སྣར་ཐང་། པེ་ཅིན།
[^272K]: རྟོགས་པར་བ། སྣར་ཐང་། པེ་ཅིན།
[^273K]: བཞག་པར། སྣར་ཐང་། པེ་ཅིན།
[^274K]: ལས། ཅོ་ནེ།
[^275K]: ཀྱིས། སྣར་ཐང་། པེ་ཅིན།
[^276K]: རྡེག་པ། སྣར་ཐང་། པེ་ཅིན།
[^277K]: ལ། སྣར་ཐང་། པེ་ཅིན།
[^278K]: གི། སྣར་ཐང་། པེ་ཅིན།
[^279K]: མི། སྣར་ཐང་། པེ་ཅིན།
[^280K]: གིས། སྣར་ཐང་། པེ་ཅིན།
[^281K]: སྤྱོད་པའི། སྣར་ཐང་། པེ་ཅིན།
[^282K]: གིས། སྣར་ཐང་། པེ་ཅིན།
[^283K]: ཀྱིས། སྣར་ཐང་། པེ་ཅིན།
[^284K]: གཤེགས་པས། སྣར་ཐང་། པེ་ཅིན།
[^285K]: རྗེས། སྣར་ཐང་། པེ་ཅིན།
[^286K]: ལས། ཞེས་པར་མ་གཞན་ནང་མེད།
[^287K]: རྒྱུན་ཅན། སྣར་ཐང་། པེ་ཅིན།
[^288K]: ལས། སྣར་ཐང་། པེ་ཅིན།
[^289K]: དམྱལ་བ། སྣར་ཐང་།
[^290K]: འཚོད་པར། སྣར་ཐང་། པེ་ཅིན།
[^291K]: འདིར། སྣར་ཐང་། པེ་ཅིན།
[^292K]: སྐྱེ་བ། སྣར་ཐང་། པེ་ཅིན།
[^293K]: འབྱུང་བར། ཞེས་པར་མ་གཞན་ནང་མེད།
[^294K]: བལྟོས་པ། སྣར་ཐང་། པེ་ཅིན།
[^295K]: ཀྱི། སྣར་ཐང་། པེ་ཅིན།
[^296K]: གཏོགས་པར། སྣར་ཐང་། པེ་ཅིན།
[^297K]: ཉོན་མོངས་པར། སྣར་ཐང་། པེ་ཅིན།
[^298K]: འགྱུར་རོ། སྣར་ཐང་། པེ་ཅིན།
[^299K]: སྣང། ཞེས་པར་མ་གཞན་ནང་མེད།
[^300K]: བཏགས། སྣར་ཐང་། པེ་ཅིན།
[^301K]: བཏགས། སྣར་ཐང་། པེ་ཅིན།
[^302K]: བཏགས་པས། སྣར་ཐང་། པེ་ཅིན།
[^303K]: དེ་ལྟར། ཞེས་པར་མ་གཞན་ནང་མེད།
[^304K]: དག་པར། སྣར་ཐང་། པེ་ཅིན།
[^305K]: དེ། སྣར་ཐང་། པེ་ཅིན།
[^306K]: ང། སྣར་ཐང་། པེ་ཅིན།
[^307K]: ཀྱི། སྣར་ཐང་། པེ་ཅིན།
[^308K]: བ། སྣར་ཐང་།
[^309K]: གྱི། སྣར་ཐང་། པེ་ཅིན།
[^310K]: ཕྱིར། སྣར་ཐང་། པེ་ཅིན།
[^311K]: ནི། ཞེས་པར་མ་གཞན་ནང་མེད།
[^312K]: རྟོག་པར། སྣར་ཐང་། པེ་ཅིན།
[^313K]: མན་ངག། སྣར་ཐང་། པེ་ཅིན།
[^314K]: ཤེས་པར། སྣར་ཐང་། པེ་ཅིན།
[^315K]: མེད་ལ། སྣར་ཐང་། པེ་ཅིན།
[^316K]: བརླབས་པའི། སྣར་ཐང་། པེ་ཅིན།
[^317K]: ཡེ་ཤེས། སྣར་ཐང་། པེ་ཅིན།
[^318K]: ཀྱིས། སྣར་ཐང་། པེ་ཅིན།
[^319K]: གྱིས། སྣར་ཐང་། པེ་ཅིན།
[^320K]: ཡང་ལྡང། སྣར་ཐང་། པེ་ཅིན།
[^321K]: གི། སྣར་ཐང་། པེ་ཅིན།
[^322K]: བརྒྱ་སྟོང། སྣར་ཐང་། པེ་ཅིན།
[^323K]: མིག། སྣར་ཐང་། པེ་ཅིན།
[^324K]: བྱའོ། སྣར་ཐང་། པེ་ཅིན།
[^325K]: ནི། ཞེས་པར་མ་གཞན་ནང་མེད།
[^326K]: བརླབས་པ། སྣར་ཐང་། པེ་ཅིན།
[^327K]: སེམས་རྗེའི། སྣར་ཐང་། པེ་ཅིན།
[^328K]: དེ་འདྲ་བར། སྣར་ཐང་། པེ་ཅིན།
[^329K]: ཞེས་བྱ་པའི། སྣར་ཐང་། པེ་ཅིན།
[^330K]: ཀྱིས། སྣར་ཐང་། པེ་ཅིན།
[^331K]: རང་ཏུ། སྣར་ཐང་། པེ་ཅིན།
[^332K]: ལ། ཞེས་པར་མ་གཞན་ནང་མེད།
[^333K]: ལྟ་བུ། ཞེས་པར་མ་གཞན་ནང་མེད།
[^334K]: ལྟ་བུ། ཞེས་པར་མ་གཞན་ནང་མེད།
[^335K]: རག་པར། སྣར་ཐང་། པེ་ཅིན།
[^336K]: མེད་པ། པེ་ཅིན།
[^337K]: བླ་མའི། པེ་ཅིན།
[^338K]: བསླབ་པའི། སྣར་ཐང་། པེ་ཅིན།
[^339K]: བཞག་པར། སྣར་ཐང་། པེ་ཅིན།
[^340K]: གཉིས། སྣར་ཐང་། པེ་ཅིན།
[^341K]: སངས། སྣར་ཐང་། པེ་ཅིན།
[^342K]: གོས་པ། པེ་ཅིན། གསོ་གོས། སྣར་ཐང་།
[^343K]: རྣམ། པེ་ཅིན།
[^344K]: ལམ་པ། སྣར་ཐང་། པེ་ཅིན།
[^345K]: སྐྲུན་པ། སྣར་ཐང་། པེ་ཅིན།
[^346K]: ཉོན་མོངས། ཅོ་ནེ།
[^347K]: བསྒོམས། སྣར་ཐང་། པེ་ཅིན།
[^348K]: ལ། སྣར་ཐང་། པེ་ཅིན།
[^349K]: ལའང། སྣར་ཐང་། པེ་ཅིན།
[^350K]: མངོན་པར། སྣར་ཐང་། པེ་ཅིན།
[^351K]: གིས། སྣར་ཐང་། པེ་ཅིན།
[^352K]: ། ་ཕྱིར། སྣར་ཐང་། པེ་ཅིན།
[^353K]: ཆུད་པར་བ། སྣར་ཐང་། པེ་ཅིན།
[^354K]: གིས། སྣར་ཐང་། པེ་ཅིན།
[^355K]: གྱིས་བརླབས། སྣར་ཐང་། པེ་ཅིན།
[^356K]: མོས་པས། སྣར་ཐང་། པེ་ཅིན།
[^357K]: ཆེན་པོ་པོའི་ལྟ་བས་ན། ཅོ་ནེ།
[^358K]: བྲལ་བའི། སྣར་ཐང་། པེ་ཅིན།
[^359K]: སྙོམ་པར། སྣར་ཐང་། པེ་ཅིན།
[^360K]: དག་པར། ཞེས་པར་མ་གཞན་ནང་མེད།
[^361K]: སེམས། སྣར་ཐང་། པེ་ཅིན།
[^362K]: རྡོ་རྗེ། ཞེས་པར་མ་གཞན་ནང་མེད།
[^363K]: བཅད། སྣར་ཐང་། པེ་ཅིན།
[^364K]: གྱི། སྣར་ཐང་། པེ་ཅིན།
[^365K]: གྱུར་པའི། སྣར་ཐང་། པེ་ཅིན།
[^366K]: ལས་ཀྱང། སྣར་ཐང་། པེ་ཅིན།
[^367K]: གྱི། སྣར་ཐང་། པེ་ཅིན།
[^368K]: བསྒོམ་པའི། སྣར་ཐང་། པེ་ཅིན།
[^369K]: ཀྱིས། སྣར་ཐང་། པེ་ཅིན།
[^370K]: བྱུང་བ། སྣར་ཐང་། པེ་ཅིན།
[^371K]: ཀྱིས། སྣར་ཐང་། པེ་ཅིན།
[^372K]: སྙུན། སྣར་ཐང་། པེ་ཅིན།
[^373K]: སྐྱེས། སྣར་ཐང་།
[^374K]: ཀྱིས། སྣར་ཐང་། པེ་ཅིན།
[^375K]: བརྒལ་བ། སྣར་ཐང་། པེ་ཅིན།
[^376K]: དགེ་སློང། སྣར་ཐང་། པེ་ཅིན།
[^377K]: སྲིད་པར། སྣར་ཐང་། པེ་ཅིན།
[^378K]: ཤེས་རབ་རྣམ་པར་གྲོལ་བ་དང། སྣར་ཐང་། པེ་ཅིན།
[^379K]: འདི། ཞེས་པར་མ་གཞན་ནང་མེད།
[^380K]: སྣང་བ། སྣར་ཐང་། པེ་ཅིན།
[^381K]: སྒོམ་པར། སྣར་ཐང་། པེ་ཅིན།
[^382K]: སྤྱད་པ་སྤྱོད་པར། སྣར་ཐང་།
[^383K]: བལྟོས་པ། སྣར་ཐང་། པེ་ཅིན།
[^384K]: ཐར་པར། སྣར་ཐང་། པེ་ཅིན།
[^385K]: ཐོས་པ། སྣར་ཐང་། པེ་ཅིན།
[^386K]: འཐོབ་པར། སྣར་ཐང་། པེ་ཅིན།
[^387K]: བསྒོམ་པ། སྣར་ཐང་། པེ་ཅིན།
[^388K]: འདིར། སྣར་ཐང་། པེ་ཅིན།
[^389K]: ན། སྣར་ཐང་། པེ་ཅིན།
[^390K]: སྐབས། སྣར་ཐང་། པེ་ཅིན།
[^391K]: ཁྱད་པར་གྱི། སྣར་ཐང་། པེ་ཅིན།
[^392K]: དོ་།  །ཞེའམ། སྣར་ཐང་། པེ་ཅིན།
[^393K]: དེ། སྣར་ཐང་། པེ་ཅིན།
[^394K]: འབྲས་བུ། སྣར་ཐང་། པེ་ཅིན།
[^395K]: བཞག་པ། སྣར་ཐང་། པེ་ཅིན།
[^396K]: ནས། སྣར་ཐང་། པེ་ཅིན།
[^397K]: མེད་པར། སྣར་ཐང་། པེ་ཅིན།
[^398K]: ནས། སྣར་ཐང་། པེ་ཅིན།
[^399K]: སྤྱད་པ། སྣར་ཐང་། པེ་ཅིན།
[^400K]: བབས་པར། སྣར་ཐང་། པེ་ཅིན།
[^401K]: ཀྱི་སྤྱོད་པ། སྣར་ཐང་། པེ་ཅིན།
[^402K]: དཀའ་བ། སྣར་ཐང་། པེ་ཅིན།
[^403K]: གཟུང་བའི། ཅོ་ནེ། སྣར་ཐང་། པེ་ཅིན།
[^404K]: སྤྱོད་པས། སྣར་ཐང་། པེ་ཅིན།
[^405K]: གྱུར་པ། སྣར་ཐང་། པེ་ཅིན།
[^406K]: སྐམས། སྣར་ཐང་། པེ་ཅིན།
[^407K]: གྱི། སྣར་ཐང་། པེ་ཅིན།
[^408K]: བརྟེན། སྣར་ཐང་། པེ་ཅིན།
[^409K]: བརྟེན། སྣར་ཐང་། པེ་ཅིན།
[^410K]: ཕྱིར་རོ། སྣར་ཐང་། པེ་ཅིན།
[^411K]: ནས། སྣར་ཐང་། པེ་ཅིན།
[^412K]: ཀྱི། སྣར་ཐང་། པེ་ཅིན།
[^413K]: སྲུང། སྣར་ཐང་། པེ་ཅིན།
[^414K]: གྱུར་ཅིང། སྣར་ཐང་། པེ་ཅིན།
[^415K]: བསྐུལ་བར། ཞེས་པར་མ་གཞན་ནང་མེད།
[^416K]: བཟའ། སྣར་ཐང་། པེ་ཅིན།
[^417K]: བདེ་བས། སྣར་ཐང་། པེ་ཅིན།
[^418K]: ཀྱི། སྣར་ཐང་། པེ་ཅིན།
[^419K]: མེད་པའི། སྣར་ཐང་། པེ་ཅིན།
[^420K]: ཏ་ལའི། སྣར་ཐང་། པེ་ཅིན།
[^421K]: འགྱུར། སྣར་ཐང་།
[^422K]: དཔྱོད་པ། སྣར་ཐང་། པེ་ཅིན།
[^423K]: གསུམ་ཅར། སྣར་ཐང་། པེ་ཅིན།
[^424K]: བསྡུས་པ་པ། སྣར་ཐང་། པེ་ཅིན།
[^425K]: སྟངས། སྣར་ཐང་། པེ་ཅིན།
[^426K]: སྤྱོད་པས། སྣར་ཐང་། པེ་ཅིན།
[^427K]: བཤམས་ཏེ། སྣར་ཐང་། པེ་ཅིན།
[^428K]: པདྨ། སྣར་ཐང་། པེ་ཅིན།
[^429K]: ། །་དེ་ལ། སྣར་ཐང་། པེ་ཅིན།
[^430K]: ཁོ་ནར། སྣར་ཐང་། པེ་ཅིན།
[^431K]: བཞག་པར། སྣར་ཐང་། པེ་ཅིན།
[^432K]: བཞག་པར། སྣར་ཐང་། པེ་ཅིན།
[^433K]: ཁང་པ། སྣར་ཐང་། པེ་ཅིན།
[^434K]: རྣམ་རྣམས། སྣར་ཐང་།
[^435K]: གྱིས། སྣར་ཐང་། པེ་ཅིན།
[^436K]: མཛེས་པས། སྣར་ཐང་། པེ་ཅིན།
[^437K]: བསྐས། སྣར་ཐང་།
[^438K]: སྒྲུབ་པ་པོ། སྣར་ཐང་། པེ་ཅིན།
[^439K]: མཆོད་ལ། སྣར་ཐང་། པེ་ཅིན།
[^440K]: བསྒྲུབ་པ། སྣར་ཐང་། པེ་ཅིན།
[^441K]: སེམས་པའི། སྣར་ཐང་། པེ་ཅིན།
[^442K]: ཀྱི། ཞེས་པར་མ་གཞན་ནང་མེད།
[^443K]: རྒྱུད་ཀྱི། ཞེས་པར་མ་གཞན་ནང་མེད།
[^444K]: ཀྱིས། སྣར་ཐང་། པེ་ཅིན།
[^445K]: བརྒལ། སྣར་ཐང་། པེ་ཅིན།
[^446K]: པི་བམ། ཅོ་ནེ། པི་བཾ། སྣར་ཐང་། པེ་ཅིན།
[^447K]: བྲལ། ཞེས་པར་མ་གཞན་ནང་མེད།
[^448K]: བལྟ། སྣར་ཐང་། པེ་ཅིན།
[^449K]: གྱིས། སྣར་ཐང་། པེ་ཅིན།
[^450K]: སྦྱང་བ། སྣར་ཐང་། པེ་ཅིན།
[^451K]: ལ། སྣར་ཐང་། པེ་ཅིན།
[^452K]: བསྟན། སྣར་ཐང་། པེ་ཅིན།
[^453K]: ཤཾ། སྣར་ཐང་། པེ་ཅིན།
[^454K]: རྡོ་རྗེ། སྣར་ཐང་། པེ་ཅིན།
[^455K]: ཡང་དག་པ། སྣར་ཐང་། པེ་ཅིན།
[^456K]: ཀྱི། སྣར་ཐང་། པེ་ཅིན།
[^457K]: ཞེས་བྱ་བའི། སྣར་ཐང་། པེ་ཅིན།
[^458K]: ཅན། ཞེས་པར་མ་གཞན་ནང་མེད།
[^459K]: གྱི། སྣར་ཐང་། པེ་ཅིན།
[^460K]: ཚྪོཾ། སྣར་ཐང་། པེ་ཅིན།
[^461K]: ཙྪཾ། ཅོ་ནེ། སྣར་ཐང་། པེ་ཅིན།
[^462K]: ཁ། སྣར་ཐང་། པེ་ཅིན།
[^463K]: ཛ། སྣར་ཐང་། པེ་ཅིན།
[^464K]: ལན། ཅོ་ནེ། སཾ། སྣར་ཐང་། པེ་ཅིན།
[^465K]: དམ། སྣར་ཐང་། པེ་ཅིན།
[^466K]: ཀོཾ། ཅོ་ནེ།
[^467K]: ཧིར། སྣར་ཐང་། པེ་ཅིན།
[^468K]: བསད་པའོ། སྣར་ཐང་། པེ་ཅིན།
[^469K]: ན། སྣར་ཐང་། པེ་ཅིན།
[^470K]: ཡ། སྣར་ཐང་། པེ་ཅིན།
[^471K]: །_། ཞེས་པར་མ་གཞན་ནང་མེད།
[^472K]: མ། སྣར་ཐང་། པེ་ཅིན།
[^473K]: །_། ཞེས་པར་མ་གཞན་ནང་མེད།
[^474K]: རབ་ཏུ། སྣར་ཐང་། པེ་ཅིན།
[^475K]: གྱིས། སྣར་ཐང་། པེ་ཅིན།
[^476K]: གྱིས། སྣར་ཐང་། པེ་ཅིན།
[^477K]: མྱང། སྣར་ཐང་། པེ་ཅིན།
[^478K]: རབ་ཏུ། སྣར་ཐང་། པེ་ཅིན།
[^479K]: ནཱི། སྣར་ཐང་། པེ་ཅིན།
[^480K]: བདག། སྣར་ཐང་། པེ་ཅིན།
[^481K]: གྱི། སྣར་ཐང་། པེ་ཅིན།
[^482K]: རོལ་པའི། སྣར་ཐང་། པེ་ཅིན།
[^483K]: གཅད་པ། སྣར་ཐང་། པེ་ཅིན།
[^484K]: ནི། སྣར་ཐང་། པེ་ཅིན།
[^485K]: ལ་སོགས་པའི། སྣར་ཐང་། པེ་ཅིན།
[^486K]: རྣལ་འབྱོར། སྣར་ཐང་། པེ་ཅིན།
[^487K]: རིགས། ཞེས་པར་མ་གཞན་ནང་མེད།
[^488K]: ལྟ་བུར། སྣར་ཐང་། པེ་ཅིན།
[^489K]: གྱིས། སྣར་ཐང་། པེ་ཅིན།
[^490K]: འགྱུར། སྣར་ཐང་། པེ་ཅིན།
[^491K]: ཇི་ལྟ་བའི། སྣར་ཐང་། པེ་ཅིན།
[^492K]: རྒྱུད། སྣར་ཐང་། པེ་ཅིན།
[^493K]: གང། ཞེས་པར་མ་གཞན་ནང་མེད།
[^494K]: སྐད་སྐར་མའི། སྣར་ཐང་། པེ་ཅིན།
[^495K]: བལྟོས་པར། སྣར་ཐང་། པེ་ཅིན།
[^496K]: དེ་དེའི་རིམ་པ་ནི་འདི། སྣར་ཐང་། པེ་ཅིན།
[^497K]: བརླབ་པར། སྣར་ཐང་། པེ་ཅིན།
[^498K]: མ། ཞེས་པར་མ་གཞན་ནང་མེད།
[^499K]: རྣམ་པ། སྣར་ཐང་། པེ་ཅིན།
[^500K]: ཆེན་པོ། སྣར་ཐང་། པེ་ཅིན།
[^501K]: མ། ཞེས་པར་མ་གཞན་ནང་མེད།
[^502K]: ཀཱ་ཀ། སྣར་ཐང་། པེ་ཅིན།
[^503K]: བརྡུང་བས། སྣར་ཐང་། པེ་ཅིན།
[^504K]: མ། ཞེས་པར་མ་གཞན་ནང་མེད།
[^505K]: ཀྱི། སྣར་ཐང་། པེ་ཅིན།
[^506K]: རང་གནོད་ཐོགས་པ། པེ་ཅིན། རང་བཞིན་གྱི་སྣོད་ཐོགས་པ། སྣར་ཐང་།
[^507K]: དྲི། སྣར་ཐང་། པེ་ཅིན།
[^508K]: མ། ཞེས་པར་མ་གཞན་ནང་མེད།
[^509K]: དང་བཅས་པ། ཞེས་པར་མ་གཞན་ནང་མེད།
[^510K]: མ། ཞེས་པར་མ་གཞན་ནང་མེད།
[^511K]: ཀྱི་བརྒྱན་པ་ཁྲེམ། སྣར་ཐང་། པེ་ཅིན།
[^512K]: ནས་འཁྱིལ་ཅིང། སྣར་ཐང་། པེ་ཅིན།
[^513K]: བལྟ་བ། སྣར་ཐང་། པེ་ཅིན།
[^514K]: ལིཾ་ག། སྣར་ཐང་། པེ་ཅིན།
[^515K]: དང་ཙུཾ་བ། སྣར་ཐང་། པེ་ཅིན།
[^516K]: ཤཾ། སྣར་ཐང་།
[^517K]: ཏྭ། སྣར་ཐང་། པེ་ཅིན།
[^518K]: སུ། སྣར་ཐང་། པེ་ཅིན།
[^519K]: བྱ། ཞེས་པར་མ་གཞན་ནང་མེད།
[^520K]: བྱ། ཞེས་པར་མ་གཞན་ནང་མེད།
[^521K]: གྱི། སྣར་ཐང་། པེ་ཅིན།
[^522K]: བརླབ་པར། པེ་ཅིན།
[^523K]: བསྒོམ་པ། སྣར་ཐང་། པེ་ཅིན།
[^524K]: ཀླུབས། སྣར་ཐང་། པེ་ཅིན།
[^525K]: གནས་ལ། སྣར་ཐང་། པེ་ཅིན།
[^526K]: ཡིན། སྣར་ཐང་། པེ་ཅིན།
[^527K]: གྱུར། སྣར་ཐང་། པེ་ཅིན།
[^528K]: གྱིས། སྣར་ཐང་། པེ་ཅིན།
[^529K]: ན། སྣར་ཐང་། པེ་ཅིན།
[^530K]: སྦྱོར། སྣར་ཐང་། པེ་ཅིན།
[^531K]: གཞུགས། སྣར་ཐང་། པེ་ཅིན།
[^532K]: གྲུབ་པའི། སྣར་ཐང་། པེ་ཅིན།
[^533K]: ཆེན་པས། སྣར་ཐང་། ཆེན་པོས། པེ་ཅིན།
[^534K]: བལྟོས་པ། སྣར་ཐང་། པེ་ཅིན།
[^535K]: དེ་བས་ནས། སྣར་ཐང་། པེ་ཅིན།
[^536K]: བལྟོས་པ། སྣར་ཐང་། པེ་ཅིན།
[^537K]: གཡེངས་པར། སྣར་ཐང་། པེ་ཅིན།
[^538K]: ལ། ཞེས་པར་མ་གཞན་ནང་མེད།
[^539K]: འགྱུར་བར། སྣར་ཐང་། པེ་ཅིན།
[^540K]: འདུག་པ། སྣར་ཐང་། པེ་ཅིན།
[^541K]: བདག་མེད། སྣར་ཐང་། པེ་ཅིན།
[^542K]: ཅི། སྣར་ཐང་། པེ་ཅིན།
[^543K]: རྟགས་པར། སྣར་ཐང་། པེ་ཅིན།
[^544K]: དེ་བས། སྣར་ཐང་། པེ་ཅིན།
[^545K]: མཚན་ཉིད། སྣར་ཐང་། པེ་ཅིན།
[^546K]: དེ་ལུས་དཀྲུས། སྣར་ཐང་། པེ་ཅིན།
[^547K]: ། །་སེམས་ནི་ཡང་སེམས་པ་ལ་གཞུག་གོ། སྣར་ཐང་། པེ་ཅིན།
[^548K]: དཔའ་རིག་པ། སྣར་ཐང་། དཔའི་རིག་པ། པེ་ཅིན།
[^549K]: བརྗེད་པ། སྣར་ཐང་། པེ་ཅིན།
[^550K]: ཀྱིས། སྣར་ཐང་། པེ་ཅིན།
[^551K]: བསད་པར། ཅོ་ནེ། སྣར་ཐང་། པེ་ཅིན།
[^552K]: ཀྱི། སྣར་ཐང་། པེ་ཅིན།
[^553K]: བརྗས་པར། སྣར་ཐང་། བརྗེས་པར། པེ་ཅིན།
[^554K]: ཡིས། སྣར་ཐང་། པེ་ཅིན།
[^555K]: མེད། སྣར་ཐང་། པེ་ཅིན།
[^556K]: ཐལ་འང། སྣར་ཐང་། པེ་ཅིན།
[^557K]: ཡོད་པ། སྣར་ཐང་། པེ་ཅིན།
[^558K]: གྱི། ཞེས་པར་མ་གཞན་ནང་མེད།
[^559K]: སྤོང་བྱར། སྣར་ཐང་། པེ་ཅིན།
[^560K]: ཡིས། སྣར་ཐང་། པེ་ཅིན།
[^561K]: སྡིག་པ། སྣར་ཐང་། པེ་ཅིན།
[^562K]: གྱིས་དགའ་མོ། སྣར་ཐང་། པེ་ཅིན།
[^563K]: ཡིན་ཏེ། སྣར་ཐང་། པེ་ཅིན།
[^564K]: གྱིས། སྣར་ཐང་། པེ་ཅིན།
[^565K]: མཚན་མཚམས། ཅོ་ནེ།
[^566K]: ཡང་དག། སྣར་ཐང་། པེ་ཅིན།
[^567K]: ཡིས། སྣར་ཐང་། པེ་ཅིན།
[^568K]: སེམས་དབང། སྣར་ཐང་། པེ་ཅིན།
[^569K]: དང། ཞེས་པར་མ་གཞན་ནང་མེད།
[^570K]: གཡེངས་པས། སྣར་ཐང་། པེ་ཅིན།
[^571K]: རྣམ་རྣམས། སྣར་ཐང་། པེ་ཅིན།
[^572K]: སྤྱོད་པར། སྣར་ཐང་། པེ་ཅིན།
[^573K]: ནས། སྣར་ཐང་། པེ་ཅིན།
[^574K]: བལྟ། སྣར་ཐང་། པེ་ཅིན།
[^575K]: ནས། སྣར་ཐང་། པེ་ཅིན།
[^576K]: མཐོང་བའོ། སྣར་ཐང་། པེ་ཅིན།
[^577K]: འགགས་པར། སྣར་ཐང་། པེ་ཅིན།
[^578K]: གཞན། སྣར་ཐང་། པེ་ཅིན།
[^579K]: ཉེས་པར། སྣར་ཐང་། པེ་ཅིན།
[^580K]: ། ་དེ་བཞིན་དུ། སྣར་ཐང་། པེ་ཅིན།
[^581K]: བརྟགས་པའི། སྣར་ཐང་། པེ་ཅིན།
[^582K]: སྐྱེས། སྣར་ཐང་། པེ་ཅིན།
[^583K]: མཛད་པ། སྣར་ཐང་། པེ་ཅིན།
[^584K]: དེ་ཁོ་ན། སྣར་ཐང་། པེ་ཅིན།
[^585K]: ཀུན། སྣར་ཐང་། པེ་ཅིན།
[^586K]: གྱིས། ཞེས་པར་མ་གཞན་ནང་མེད།
[^587K]: དེ། ཞེས་པར་མ་གཞན་ནང་མེད།
[^588K]: དེ། སྣར་ཐང་། པེ་ཅིན།
[^589K]: དེ། སྣར་ཐང་། པེ་ཅིན།
[^590K]: སྤྲོས། སྣར་ཐང་། པེ་ཅིན།
[^591K]: ཤྲཱདྡྷ། སྣར་ཐང་། པེ་ཅིན།
[^592K]: ཕབ་པའོ། སྣར་ཐང་། པེ་ཅིན།
[^593K]: །། །།་འདི་ལ་རྒྱ་གར་གྱི་ཤཱོ་ཀ་སྟོང་སུམ་བརྒྱ་ཡོད།  ཕྱག་དཔེ་གཉིས་ལ་གཏུགས་སོ། སྣར་ཐང་། པེ་ཅིན།